# -*- mode: mandoku-view -*-
#+TITLE: 龜谿集
#+DATE: 2015-09-23 10:21:33
#+PROPERTY: JUAN 8


　　辭免除資政殿學士知明州劄子¶
臣今月二十六日准尚書省劄子奉聖㫖以臣累¶上章
乞解機政退就祠宫除資政殿學士知明州者¶聞命感
激涕淚交流伏念臣猥從疎逖誤被簡知寖¶閱九遷叨
塵二府念大恩之難報顧薄效之靡聞食¶息省循夙夜
<pb:KR4d0167_WYG_008-1b>
震惕至於審圖恢復之計思濟艱難之¶期同寅恊恭既
初心之莫展投閒置散乃素分之是<md:KR4d0167_SBCK_008-1b>¶宜比貢囊封數干
黈聽竭愚誠之迫切荷聖意¶之周旋付以名城寵之峻
職曲全終始之眷以為去¶就之光豈臣糜捐所能稱塞
而臣深虞朴拙必致顚¶隮是以不避瀆煩仰祈矜憫覬
追還於異渥俾退就¶於眞祠庶保孤蹤尚堅晚節臣無
任祈天望聖激切¶屏營之至取進止¶
　　　辭免除資政殿學士知明州第二劄子
<pb:KR4d0167_WYG_008-2a>
臣猥以一介無能之質誤被聖知擢陪政路叨冒¶無補
夙夜懷慚遂瀝血誠仰干天聽乞解機務退<md:KR4d0167_SBCK_008-2a>¶就祠宫伏
䝉矜憐曲全體貎名城峻職併冒恩榮豈¶臣糜捐所能
稱塞感涕横溢九殞難酬臣雖已具懇¶辭未奉處分重
念臣朴拙之性第盡愚忠孤危之蹤¶實恃異睠儻忘素
分定致煩言欲望天慈終垂憫¶察檢會臣累奏除一在
外宫觀差遣庶存晚節期報¶大恩臣無任祈天望聖激
切屏營之至取進止
<pb:KR4d0167_WYG_008-2b>
　　　貼黄臣於今月二十一日留身奏事歴陳危悃¶
　　　既䝉恩許其去拜辭天陛之際玉音宣諭當¶全
　　　體貎盡禮而行仰荷睠遇始終感深淪骨所<md:KR4d0167_SBCK_008-2b>¶以
　　　跼蹐待命遂至浹旬竊恐中外不知招致物¶論
　　　重費陛下保全之賜伏望天慈早降¶處分亟遂
　　　宫祠之請庶免顚隮¶
　　　辭免除資政殿學士知明州第三劄子¶
臣伏䝉聖慈以臣辭免資政殿學士知明州恩命¶特降
<pb:KR4d0167_WYG_008-3a>
詔書不允者危悃瀆煩粗殫萬一恩言慰諭¶殆至再三
荷聖意之周旋撫危蹤而怵惕伏念臣¶奮繇寒士本乏
異能曲被冕旒之知叅陪廊廟之列¶一毫何補百謫是
宜然考平日敷奏之言曷嘗不在<md:KR4d0167_SBCK_008-3a>¶於恢復推老生朴野
之學亦欲共濟於艱難而孤根¶易揺薄命難偶每於曲
折之際倍費保全之恩傾輸¶肺肝控告君父忠雖許國
義盍引身仰䝉日月之¶明俯察螻蟻之志詔函使騎眷
禮有加峻職名城寵¶榮併至既逾私分荐具懇辭天聽
<pb:KR4d0167_WYG_008-3b>
未回欲全終始¶之遇人言可畏恐乖去就之方伏望聖
慈特賜矜¶憫悉收還於成命亟畀付於眞祠庶幾餘生
免累洪¶造臣無任祈天望聖激切屏營之至取進止¶
　　　辭免轉官上宰相劄子<md:KR4d0167_SBCK_008-3b>¶伏念某頃者待罪政途之日適㑹朝廷重修禄令恭¶被
聖㫖叅預典司及今書成奏御而某去國已歴¶三時矣
則是某首尾初無一毫之功乃䝉疏恩例叨¶増秩聞命
失次措躬靡安仰惟朝廷不忘舊臣借此¶寵私以光衰
<pb:KR4d0167_WYG_008-4a>
朽然某居閒養疾而受無功之賞私情¶公義皆所不安
伏望鈞慈特賜敷奏追寢成命施行¶庶安愚分除已別
具奏聞外某無任懇到之至¶
　　　辭免勑令所修書成轉官劄子¶
臣九月二十九日准進奏院遞到尚書省劄子為勑<md:KR4d0167_SBCK_008-4a>¶令
所修禄秩新書成奉聖㫖轉臣一官者聞命感¶懼措躬
靡安竊以賦禄之等所以馭羣臣成憲之頒¶所以詔萬
世而臣頃以愚陋濫預典司方庀徒屬稾¶之初雖粗窺
<pb:KR4d0167_WYG_008-4b>
於凡目逮成書奏御之日已阻望於威¶顔敢謂第名例
叨増秩曲荷乾坤之施不忘簪履之¶遺伏念臣孤負大
恩退安眞館居閒有禄每懼挻災¶受賞無功豈忘畏義
輒陳愚悃上瀆聖聰伏望特¶軫慈憐收還寵命非止獲
安於私分亦欲免累於公¶朝臣仰望行闕無任懇到迫
切之至謹具劄子陳免<md:KR4d0167_SBCK_008-4b>¶以聞伏取進止¶
　　　辭免勑令所修書成轉官第二劄子¶
臣十月十三日准行在都進奏院遞到告一道以¶禄秩
<pb:KR4d0167_WYG_008-5a>
新書成轉臣一官及奉詔書以臣辭免上件¶恩命未䝉
矜允者天地之恩固欲從厚螻蟻之志終¶冀獲申罔避
黷煩荐形敷敘竊以上之行賞無濫則¶人勸下之被賞
無愧則身榮授受之間得失所繫儻¶事功之未稱顧分
義之何安貪得不言冒榮孰甚惟¶新書定禄秩之等命
近臣兼提督之官雖用故常曾<md:KR4d0167_SBCK_008-5a>¶䝉委使而討論㳂革裒
輯散亡則有司存在臣何力¶矧復屬稾之始臣已去朝
歴時之多書方奏御而臣¶論功無有受賞何名襃典横
<pb:KR4d0167_WYG_008-5b>
加驚惶失措是以輒陳¶奏牘力具懇辭俞音未頒危衷
益懼此雖陛下¶親乘戎輅赫然有為之時而臣退安祠
宫冒此無功¶之賞人誅鬼責將不赦臣公議私情皆恐
累國思念¶朝夕怵惕冰淵伏望宸慈特回天聽察臣愚
悃¶實非飾辭矜從既竭之誠追寢已成之命庶於素分¶
行以少安仰望行闕臣無任懇到迫切之至所有<md:KR4d0167_SBCK_008-5b>¶告命
臣見寄納湖州軍資庫不敢祗受謹再具劄子¶陳免以
聞伏取進止
<pb:KR4d0167_WYG_008-6a>
　　　辭免勑令所修書成轉官第三劄子¶
臣近䝉恩以禄秩新書成轉臣一官臣自揣無功輒¶嘗
再具陳免今月二十四日准尚書省劄子奉聖¶㫖依巳
降詔㫖不允恭惟聖恩至渥承命感激涕¶泗交流然臣
於義終有未安須至備瀝血誠復凂¶天聽伏念臣衰病
無庸之身投閒田野仰䝉陛¶下記憐假此光寵在臣私
分豈不知榮臣儻有一毫<md:KR4d0167_SBCK_008-6a>¶之功可以稱塞及於近例可
以扳援臣亦何敢於此¶軍旅事繁之際喋喋控敘至於
<pb:KR4d0167_WYG_008-6b>
再三上瀆威尊自¶干斧鉞誠以此書之作臣實略無勞
效固已於前兩¶次奉劄具述本末兼臣竊見紹興新書
之成自詳定¶官而下第增爵秩提舉官則不與也今臣
身既去位¶乃獨䝉此襃遷反覆思之無一而可陛下遇
臣¶之恩則過於厚矣而臣辭受之義所當盡者敢不披¶
露於君父之前伏望陛下回日月之照察螻¶蟻之誠曲
軫宸慈收還成命豈惟免微臣冒寵之<md:KR4d0167_SBCK_008-6b>¶懼庶不累朝廷
勸賞之公所有告命見寄納湖州¶軍資庫不敢祗受仰
<pb:KR4d0167_WYG_008-7a>
望行闕臣無任懇到迫切之¶至謹再具奏劄陳免以聞
伏取進止¶
　　　乞回受勑令所修書成轉官與兄監嶽劄子¶
臣今月初二日准尚書省劄子以臣辭免轉官恩命¶奉
聖㫖依累降詔㫖不允者庀官無尺寸之功難¶勝誤賞
瀝懇有再三之瀆宜就嚴誅過䝉寛宥之恩¶終閟矜從
之㫖愧益深而汗溢感彌極而涕流伏念¶臣家世至寒
資材甚下被服父兄之訓偶玷儒科遭<md:KR4d0167_SBCK_008-7a>¶遇聖神之知寖
<pb:KR4d0167_WYG_008-7b>
汚政路比投閒散猶荷記憐稱效云¶何儌倖如此粉身
碎首曷足報償履薄臨深每知恐¶懼輒恃天地包容之
量復陳犬馬冒昧之誠重念臣¶兄右迪功郎監潭州南
嶽廟某少習藝文久困場屋¶晚霑恩命甫列選階念暮
年手足之情豈忘牽愛顧¶平日肺肝之懇不敢及私兹
縁異恩庶均同氣仰祈¶聖造曲軫天慈特許以臣今來
所轉一官囘授與¶臣兄某循轉施行將侈朝廷之寵光
用増門户之榮¶耀屢瀆宸聽萬死奚逃臣無任瞻天望
<pb:KR4d0167_WYG_008-8a>
聖祈恩俟<md:KR4d0167_SBCK_008-7b>¶罪跼蹐屛營之至謹具劄子奏請以聞伏取
進止¶
　　　辭免除在京宫觀侍讀第一劄子¶
臣今月日准行在入内内侍省金字牌遞到¶尚書省劄
子奉聖㫖除臣提舉萬壽觀兼侍讀日¶下起發赴行在
所供職者聞命跼蹐感涕交流伏¶念臣頃以耡耰固陋
之質誤被眷知擢自小官至陪¶大政一毫無補百謫有
餘仰䝉從欲之仁俯徇投閒¶之請思愆里舍僅閱歳時
<pb:KR4d0167_WYG_008-8b>
雖存闕之心不忘造次而¶歸田之幸甫迫衰殘敢圖聖
恩驟加收召露門勸<md:KR4d0167_SBCK_008-8a>¶讀殊庭奉祠此在累朝實為貴老
優賢之地如臣碌¶碌併冒寵除分非所安兢惶失措然
方陛下¶親乘戎輅力圖恢復之日在臣子之義豈不欲
一望¶清光少伸志願而叨塵非據定致煩言深自省循
進¶退惟谷伏望陛下特軫天慈追寢成命俾臣¶仍舊外
祠休養疾病他日儻或未塡溝壑誓期糜殞¶少答鴻私
臣近為感冒風濕左足筋攣日下起發未¶得見服藥調
<pb:KR4d0167_WYG_008-9a>
治稍可支吾即迤邐前路聽候指揮謹¶具劄子陳免以
聞伏取進止<md:KR4d0167_SBCK_008-8b>¶　　　辭免除在京宫觀侍讀第二劄子¶
臣今月十二日辰時連准行在入内内侍省金字¶牌遞
到尚書省劄子以臣近具辭免新除恩命正月¶十一日
三省同奉聖㫖不允令學士院降詔依已¶降指揮疾速
赴行在所者仰感聖恩涕泗横臆¶臣聞君命召不俟駕
而行考於禮經固有明訓而臣¶戇愚朴陋一無寸長伏
<pb:KR4d0167_WYG_008-9b>
䝉陛下曲軫宸慈不¶忘舊物召以一節之峻俾近天日
之光生死肉骨之¶恩至深至厚非臣糜殞所能稱塞義
當奔命引途豈<md:KR4d0167_SBCK_008-9a>¶應少緩而臣衰病日廹志意瞀昏誠恐
無以上副眷¶知遂瀝懇私乞賜追寢成命今來疊於疾
置被奉¶聖㫖趣行而臣稽違詔令罪將無赦夙夜震懼
若無¶所容臣已於今月十四日力疾上道迤邐前路聽
候¶指揮臣無任戰灼之至謹具奏聞謹奏¶
　　　為病未及朝見奏知劄子
<pb:KR4d0167_WYG_008-10a>
臣近䝉聖恩除臣提舉萬壽觀兼侍讀臣以疾病¶餘生
愚陋朴拙自度無以稱塞睠知夙夜惶懼嘗瀝¶懇誠乞
寢成命而九日之間兩奉詔書四次被受<md:KR4d0167_SBCK_008-9b>¶御前金字牌
降到聖㫖指揮催促起發念方¶陛下戎輅親廵之際在
臣子之義迫於嚴命不遑安¶處遂力疾迤邐前來已次
行闕然臣所患左足筋¶攣之疾痛楚呻吟至不可忍㳂
路服藥調理尚未全¶安有妨久立欲於門外將息一兩
日趁赴朝見臣無¶任戰灼之至謹具劄子奏聞伏取進
<pb:KR4d0167_WYG_008-10b>
止¶
　　　辭免除同知樞密院事劄子¶
臣准尚書省劄子正月二十一日三省同奉聖㫖¶除臣
同知樞密院事仍降中使宣押赴院供職者聞<md:KR4d0167_SBCK_008-10a>¶命震驚
罔知所措竊以輔臣之任國論所資况當用¶武之時尤
重本兵之寄欲贊能事宜得偉人庶恊成¶謀用戡多難
如臣資材凡瑣性識瞀昏智慮不足以¶度萬事之宜權
略不足以應一時之變頃䝉聖奬¶擢與政途昧於謀國
<pb:KR4d0167_WYG_008-11a>
已試無能久冒殊榮曽微薄效¶陛下略其碌碌尸位之
罪察其拳拳憂國之誠得請¶外祠甫踰旬月遽頒召節
趣侍經帷既獲望於威顔¶即再申於愚悃覬收蹤跡復
返丘園豈圖異除薦及¶庸品承命之次顫汗憂惶臣疾
病交攻衰殘日迫儻<md:KR4d0167_SBCK_008-10b>¶或更叨委任必誤睠知伏望陛下
特軫深慈追¶還成命疇咨人望用厭輿情庶資經濟之
謀以成恢¶復之業臣無任懇到廹切之至謹具劄子陳
免以聞¶伏取進止
<pb:KR4d0167_WYG_008-11b>
　　　辭免除知樞密院事劄子¶
臣伏䝉聖恩除臣知樞密院事聞命之次跼蹐靡¶安伏
念臣頃以至愚極陋之質久汚近聯績效無聞¶退安散
地聖恩記録遽有經筵之召扶持疾病甫¶及造朝亟被
詔除進陪右府而臣已試無狀瀝懇再<md:KR4d0167_SBCK_008-11a>¶三天聽莫回俯
僂就職方欲勉竭駑鈍少報萬分¶而才分所拘未有尺
寸之效内懷慚懼背若負芒忽¶䝉超遷莫測所以驚惶
顫汗無地自容陛下之¶恩遇臣過厚而臣所自揣素不
<pb:KR4d0167_WYG_008-12a>
知兵既無䇿畫仰贊¶廟謨又無事功下厭人望冒處機
衡之地已為非分¶而居位未幾復此叨逾歴尋前修未
有其比天下公¶議其將謂何必至顚隮重累國體伏望
陛下廓¶天地之照察螻蟻之誠特軫深慈追還成命俾
臣仍¶舊職任夙夜黽勉庶幾萬一或能少副陛下責<md:KR4d0167_SBCK_008-11b>¶任
之意而臣之罪戾亦思得以少寛不勝幸甚謹具¶劄子
陳免以聞臣無任祈哀俟命迫切屛營之至取¶進止¶
　　啓
<pb:KR4d0167_WYG_008-12b>
　　　代賀帥臣平冦啓二首¶
帥旗爰舉計出萬全賊壘既平功成一戰吏復專城¶之
治民還按堵之居和氣遂充驩聲頓溢伏惟某官¶胸吞
萬象心貫兩儀誠節著乎朝端威名行乎海表¶龍韜決
䇿廟堂推必勝之謀虎帳運籌彛鼎載已成<md:KR4d0167_SBCK_008-12a>¶之績憤無
知之狂冦干有赫之明威慨然請行期以¶奮殛具嚴師
律靡須遺鏃之勞克定侯藩俄靖入郛¶之警屈此羣醜
釋其下人使恩信之兼施知勲庸之¶益大顧惟弱植獲
<pb:KR4d0167_WYG_008-13a>
佐偏州覩捷奏之交馳激懦衷而¶竊抃¶
陳師鞠旅既燀威靈折馘執俘遂平冦虐悉復藩垣¶之
治用昭帷幄之謀慶溢人神驩均遐邇恭惟某官¶忠存
衛社業茂安邦威加草木之微信及蠻夷之逺¶辟國百
里嘗叅總於戎昭教民七年因繕修於武備<md:KR4d0167_SBCK_008-12b>¶舉無遺䇿
動有成功屬鼠竊之貪饕命鷹揚而翦滅¶果憑勝算亟
正嚴誅一空逋藪之羣永息潢池之盜¶事皆按堵民乃
奠居建大將之旗往既侔於伐蔡仗¶元戎之節今復類
<pb:KR4d0167_WYG_008-13b>
於平吳允集茂勲宜膺殊奬佇觀¶英衮之就拜庶慰高
牙之請行乃眷偏州實臨孔道¶欣覩奏功之日幸臻徹
警之期抃躍之私倍萬常品¶
　　　代漕臣謝冦平除職啓¶
轉餉千艘初無異績賜書一札遽有横恩籍通内閣¶之
嚴名竊外臺之重是為踰分祇以起羞竊念某遭<md:KR4d0167_SBCK_008-13a>¶世聖
明奮身疎逖洊被乘軺之選悉縁推轂之私自¶去東州
朅來南土適冦攘之竊發㑹師旅之並興已¶責薄征詔
<pb:KR4d0167_WYG_008-14a>
必深於恤隱蒐兵筭食法又戒於愆期懼¶心計之弗充
念力行而勿憚迨聞捷奏仰寛顧憂底¶藩維之告寧皆
帷幄之制勝罪逃逋慢災已免於求¶魚命出超踰夢輒
因而分鹿靜言忝冒備見矜憐此¶蓋伏遇某官亮節立
朝深誠許國有容徳乃大包賢¶否於彀中不私物亦公
置是非於度外顧未遺於¶下體兹不壅於上聞致使孱
微亦叨甄録某敢不誓<md:KR4d0167_SBCK_008-13b>¶修乃職圖報此恩食蘗飲冰將
益堅於操履飛芻輓¶粟何敢誤於使令
<pb:KR4d0167_WYG_008-14b>
　　　代賀人得郡啓¶
伏審就被帝綸改臨侯服先聲所暨衆志已孚㳟以¶某
官行配古人名滿當世汪洋徳量韜玉海之千尋¶卓犖
詞源㵼銀河之萬丈蚤由簡注寖歴清華荐乘¶使者之
軺爰正儒宗之席斯文所託吾道既行載在¶典型尤以
老成為重溢為吏事皆其縁飾之餘是膺¶師帥之除用
壯藩垣之勢顧惟弱植久仰崇規兹獲<md:KR4d0167_SBCK_008-14a>¶佐於下風實使
償其素志依歸抃躍倍萬等倫
<pb:KR4d0167_WYG_008-15a>
　　　代賀兵部尚書啓¶
伏審疏恩内朝正位右省推政本於天下統兵權於¶禁
中國勢増崇輿情恊慶恭以某官配古遺直為時¶老成
清忠格於天淵沈謀驗於蓍蔡器優大受文武¶唯所用
之德合中行左右無不宜者逢辰熈洽歴位¶髙華欲加
澤於斯民力告猷於乃后霜臺峻峙歎松¶柏之後彫天
路廓清見藜藿之不採俾周旋於從槖¶示登進於公槐
爰陟夏官進司武部上意所注正想<md:KR4d0167_SBCK_008-14b>¶聞於履聲僉論攸
<pb:KR4d0167_WYG_008-15b>
歸兹願嘗於鼎實某早登驥坂久¶去龍門莫遂趨風長
恨一涯之隔迨兹承命第勤三¶賀之私¶
　　　代賀中丞啓¶
伏審茂膺宸綍榮總臺綱除音下傳士論胥慶恭以¶某
官爽邦巨哲名世碩儒道積於躬固絶磷緇之變¶義陳
於色曽無吐茹之嫌志欲有補於時言皆不詭¶於聖自
結上心之眷倬觀吾道之行慷慨百為夷險¶一意迨被
賜環之召益敦前席之知更直掖垣共推<md:KR4d0167_SBCK_008-15a>¶敏翰冠登學
<pb:KR4d0167_WYG_008-16a>
省獨號純師屬中司之久虛委專席而¶顯拜絳騶分路
已崇堂陛之威白簡飛章必識朝廷¶之體即期柄用彌
峻巖瞻某逺迹崇閎庇身支郡莫¶預拜塵之列但馳賀
厦之誠¶
　　　代賀林中書知揚州啓¶
伏審誕揚休命就起宗工總秘殿之崇資控中都之¶巨
屏巖瞻所逮輿頌惟欣恭以某官道濟寰區忠存¶社稷
殊勲光於盟府舊徳冠於公朝凜凛格言常破¶萬人之
<pb:KR4d0167_WYG_008-16b>
浮議堂堂壯節自讋四夷之野心名家獨富<md:KR4d0167_SBCK_008-15b>¶於文章餘
事兼資於翰墨周旋滋久左右具宜遂符¶夢卜之求早
預機衡之任一心一徳聳表儀於百工¶嘉謀嘉猷大規
摹於四海方需正席孔樂均休復辭¶管籥之嚴歸踐林
園之勝上心彌簡民望益孚大纛¶髙牙復壯藩維之勢
命圭相印即還輔弼之聨斯言¶有期指日以俟某猥繇
使事阻望台光聞天上之除¶音唯知舞蹈望日邊之歸
路預切瞻依
<pb:KR4d0167_WYG_008-17a>
　　　代人與尚提學啓¶
絳帷䆳密横經嘗列於下陳金節光華斂板復叅於<md:KR4d0167_SBCK_008-16a>¶前
導何幸師資之舊輒居部屬之餘喜溢心顔榮生¶步武
竊念某天資至昧人品甚微拙如吐墨之魚勤¶類蝕書
之蠧十年太學功屢失於幾成五郡泮林身¶更同於歴
聘昨假鄒君之館適留吳㑹之區彀中¶之地許游繆因
志鵠户外之屨常滿特俾升堂侵尋¶歲月之賖蹭蹬功
名之會猥從世禄羞負已知鼓餘¶勇以當方銳之師出
<pb:KR4d0167_WYG_008-17b>
遺算以雪累戰之恥技已殫矣¶幸而得之從新進之衣
冠號貴游之子弟嘶風志在¶雖知塞馬之還望月心驚
殆有吳牛之喘徒以為貧<md:KR4d0167_SBCK_008-16b>¶而仕豈能擇地而安來掌市
租實司津鑰坐念塵容¶之抗益負初心聿瞻星使之飛
庶償大願伏惟某官¶心源卓犖才刃縱横聳野鶴之竒
姿肖石麟之異稟¶胸吞萬巻居有儁聲氣壓千人往無
堅對未陟禁塗¶之要聊從使傳之榮會殿最於列城職
髙論秀分涇¶渭於羣吏任劇亷能顧惟虚薄之資夙荷
<pb:KR4d0167_WYG_008-18a>
作成之賜¶矧於此地辱在所臨雖不能戴劍分庭干部
使者之¶譽或庶幾摳衣造席執門弟子之容¶
　　　代人轉官賜第謝宰執啓<md:KR4d0167_SBCK_008-17a>¶比膺帝睠亟進官聨仍拜賜之芝函遂登名於桂籍¶寵
光横及感涕交流伏念某性昧知方才疎適變少¶而遊
學不能收場屋之功晚乃遭時已叨塵侍從之¶列荷大
鈞之曲造懼小器之疾顚每究勤劬勉圖稱¶塞技已窮
而難彊力弗給而易疲至如餉饋之薄勞¶乃是轉輸之
<pb:KR4d0167_WYG_008-18b>
常職俾之增秩固慚恩數之優假以決¶科更使品流之
異自惟何者獨得兼之此蓋伏遇某¶官道濟寰區功存
廟社削除醜類既恢經武之圖旌¶別羣材更助右文之
化故捐殊賞以賁微軀某敢不<md:KR4d0167_SBCK_008-17b>¶竭節奉公推誠享上謹
邦國貢輸之備識朝廷法令¶之宜庶幾此心何敢云報¶
　　　代謝除發運啓¶
誤膺詔㫖陞總計權顧名位之加隆揣事功之靡稱¶寵
榮所逮慚懼惟并伏念某井谷地寒蜩鳩才小出¶遇明
<pb:KR4d0167_WYG_008-19a>
良之㑹擢從冗散之聯寖被躐除濫當將漕雖¶百骸盡
瘁訖無足國之深謀而一意首公徒有愛君¶之大節比
更再歳遽閱三遷心已愧於超踰力方圖¶於稱塞更叨
異數就進崇資狎承旒扆之恩黙識陶<md:KR4d0167_SBCK_008-18a>¶鎔之自此蓋伏
遇某官精忠冠古端行表時言為社¶稷之逺圖動合國
家之大體高文碩學雅推多士之¶宗明德茂勲益著百
僚之望遂於疎逖亦不棄遺謂¶其既塵清切之班使之
増重光華之任敢不恪遵乃¶職期副所䝉誓畢餘生已
<pb:KR4d0167_WYG_008-19b>
作報恩之計庶幾薄效不¶辜責實之朝¶
　　　代謝轉官啓¶
入告元勲已誕揚於顯册徧行殊賞乃横及於微軀¶亟
被恩言徒懷感臆伏念某起從疎逖誤玷選除寖<md:KR4d0167_SBCK_008-18b>¶膺寵
數之過優每愧器能之弗稱頃縁移使方屬整¶兵峙乃
糗糧偶無餉饋之乏于彼原隰與有馳驅之¶勞蓋職分
之當然顧事為之安在驟叨増秩罙懼罔¶功此蓋伏遇
某官威格華夷志存廟社憤兇徒之竊¶發出妙略以請
<pb:KR4d0167_WYG_008-20a>
行運籌帷幄之中既空蟻聚還師袵¶席之上爰振虎臣
遂軫念輸將之勤亦聨名慶賜之¶列某敢不恪遵乃職
圖稱所知庶以奉公循理之心¶可為推賢與能之報¶
　　　代賀翁中丞改知杭州啓<md:KR4d0167_SBCK_008-19a>¶伏審拜恩中道更鎭近藩凡屬綂臨交深欣畏恭以¶某
官才推英傑德懋中和親逢聖主之知自致風雲¶之會
紫荷持槖久叅帷幄之謀白簡飛章悉正朝廷¶之體頃
被天綸之渥暫分晝錦之榮克殄㓂攘用蘇¶疲瘵作軍
<pb:KR4d0167_WYG_008-20b>
謀帥方加賁於殊功視邦選侯遂改臨於¶大屏定見賜
環之亟靡容開府之淹歸踐廟堂下澤¶寰海某繆當支
郡行託餘庥顧惟慰幸之多豈在等¶倫之後¶
　　　代賀胡提刑啓<md:KR4d0167_SBCK_008-19b>¶伏審光被帝綸寵更使節威聲所底樂誦惟均恭以¶某
官雅望鎭浮周才應變所至可紀有前古吏師之¶風無
施不宜皆一時國論所倚比奉凝旒之對式符¶側席之
求嘉謀適陳明命已出軺車一乘蓋欲重持¶斧之權細
<pb:KR4d0167_WYG_008-21a>
札十行恐遂趣賜環之召顧惟晼晚辱在¶庇庥行拜旌
旗之光敢修竿牘之禮欣幸之劇倍萬¶常情¶
　　　代賀張舍人啓¶
伏審拜恩宸陛進直掖垣休命播騰輿情欣屬伏惟<md:KR4d0167_SBCK_008-20a>¶某
官氣蓋一世心雄萬夫煥星斗之文追配作者起¶雷霆
之譽蔚為聞人有連中八科之名無紛亂諸事¶之誚蚤
從麟閣盡讀未見之書旋列螭坳更著不刋¶之典蓋善
為訓誥誓命之煩悉必能道徳意志慮之¶精微果被顯
<pb:KR4d0167_WYG_008-21b>
除遂居華選靖共一節共識傳昭之古¶風通達百為當
問崔琳之今事嗣觀綸綍之出趣預¶廟堂之游某蚤辱
論交兹聞得位上以贊朝廷之喜¶下預有鄉閭之榮¶
　　　代賀韓舍人啓<md:KR4d0167_SBCK_008-20b>¶伏審近奉制函遂登辭掖人望所屬士論為榮伏惟¶某
官諸儒楷模三代豪傑揚雄於蜀本著書成後世¶之名
馬周入關因抗章言天下之事襃語一下英聲¶四馳蓋
不為世俗無用之文則已識公輔有為之器¶其間流落
<pb:KR4d0167_WYG_008-22a>
公言謂何及此選除上意決矣然以辭令¶贊書之任而
付討論潤色之才此優為之何足道者¶一時製作孰能
居蘇賈之先他日設施自當在常楊¶之上某預游滋久
聞命甚休睠江湖之一麾阻門䦨¶之三賀忻懽素志倍
蓰常情<md:KR4d0167_SBCK_008-21a>¶　　　代賀宣撫啓¶
伏審告廷明命復位元樞嗣開幕府之嚴遽捨安車¶之
佚事關國體喜動民情竊以鎭撫四夷為上公之¶任典
<pb:KR4d0167_WYG_008-22b>
䕶諸將乃元帥之權去就之間重輕所繫故師¶連西海
彊衛公之一行而冦警朔方賴長平之復出¶勲盟既固
史牒用光恭惟某官位冠宗工望隆元老¶攄尊主庇民
之志成開疆辟土之功鷹揚四方鶚立¶一世威稜逺憺
顧草木之皆知忠烈具存宜藜藿之¶不採頃縁振旅因
欲奉身上心雖憫於獨賢輿論已<md:KR4d0167_SBCK_008-21b>¶知其復用果承温詔
再撫全師蓋邊陲無折箠之勞¶則宗社有覆盂之勢虜
謂吾父當厭難於階楹人歌¶我公即還師於袵席斯言
<pb:KR4d0167_WYG_008-23a>
可必萬口所同某辱在播¶鈞喜聞推轂徒以一麾而出
守莫陪十乘之啓行抃¶躍私情倍百常品¶
　　　代賀太宰啓¶
伏審告廷坦制正位冢司百辟具瞻萬邦胥慶竊以¶歴
觀論相之重深識守文之難終寧考之圖功時方¶紹復
條先帝之故事自足施行乃登用於舊人以付<md:KR4d0167_SBCK_008-22a>¶畀於大
政務飭治體不求智名恭惟某官盛德庇民¶殊勲冠世
蚤收四海之聞望更練三朝之典章上所¶注懷從甘盤
<pb:KR4d0167_WYG_008-23b>
之舊學國有決議咨方叔之壯猶直道¶事君正色率下
備受大國之體貎綽有故舊之風流¶衮職既虚巖瞻彌
峻遂定金甌之卜首居玉鉉之聨¶華夏系心方資霖雨
之澤搢紳屬目共仰中台之明¶某托命洪鈞庇身支郡
逖想雲龍之㑹阻陪鳬藻之¶歡抃躍之私名言莫既¶
　　　代賀少宰啓<md:KR4d0167_SBCK_008-22b>¶伏審讀命路朝正儀揆席眞儒登用庶類昭蘇天下¶幸
甚竊以聖賢之相逢本由天地之交泰為時而降¶非人
<pb:KR4d0167_WYG_008-24a>
所能選於衆而舉臯陶雖曰疇咨之命審厥象¶而得傅
說是為帝賚之祥自昔傳聞於身親見恭惟¶某官柱石
王室股肱帝躬身繫朝廷之重輕心關宗¶社之休戚開
拓萬里成超今冠古之功敉寧四方致¶尊主庇民之業
道洽政治謨明弼諧使邦朋之寖消¶識國是之素定遂
符夢卜進總機衡必將盡行平日¶之言然後散為天下
之福轉洪鈞之一氣時適純熈<md:KR4d0167_SBCK_008-23a>¶安泰山而四維邦其永
固某叨分郡寄逖聽除音外¶與驩謡慶雲龍之㑹中懷
<pb:KR4d0167_WYG_008-24b>
美䕃賀燕雀之私抃蹈既¶深輸寫奚既¶
　　　代潁州王待制謝執政啓¶
馳驛再朞偶逃吏議分符千里又玷國恩控畿甸之¶上
游既溪湖之勝踐過客稀少絶厨傳將迎之勞居¶民雅
馴無訟牒剸裁之冗筋骸就佚顔面興慙伏念¶某奮身
孤貧逢世熈洽偶縁奔走之薄效遂偕侍從¶之榮班然
最下之考累書當有餘責而至愚之慮已<md:KR4d0167_SBCK_008-23b>¶試實無他腸
仰荷廟堂之知俾叅禁密之籍未收績¶用更以名聞付
<pb:KR4d0167_WYG_008-25a>
之牧養之權遂此便安之願此蓋伏¶遇某官佐佑眞主
師保羣黎明德茂勲已躋登三王¶之治深謀至計更成
一六合之風旁求心膂之臣出¶守股肱之郡有如庸懦
亦冒選除某敢不勉勵夙宵¶恪修職業期稱責成之政
庶遵畫諾之規¶
　　　代賀右丞啓¶
伏審寵拜制函進登政席四方引領百辟傾心伏惟¶慶
慰恭以某官學贍儒宗才髙王佐昔在隠約公輔<md:KR4d0167_SBCK_008-24a>¶之望
<pb:KR4d0167_WYG_008-25b>
已隆乆於禁嚴神聖之知益簡豈惟擅燕許之¶大筆居
常罄稷契之忠言天日下臨風雲交㑹議已¶馳於域外
禮遂絶於坐間立太平之基方播鈞以成¶萬物開衆正
之路將築館以待羣材自省微生竊叨¶大化懷守臣之
紱坐閱歳時掃相國之門動形夢寐¶依歸抃躍倍百等
夷¶
　　　為户部葉尚書回諸路使者啓¶
比者誤膺詔綍叨摠計庭蓄藏刓弊之餘九征多闕¶調
<pb:KR4d0167_WYG_008-26a>
度經常之外百費交興揣緜薄以奚堪冒寵榮而<md:KR4d0167_SBCK_008-24b>¶更懼
豈謂某官過持謙柄逺賁慶函敦意愛之周旋¶粲文辭
之曲折光華所照衰朽為慚念王室之孔艱¶倚使臺而
甚重舟車並湊方資指畫之勞門宇相望¶猶阻瞻承之
便感銘徒切敷敘曷殫¶
　　　代謝還任啓¶
罪當遐棄方解組以去官恩許終更復旋艫而就事¶召
驚魂於一夕九升之際收渙汗於終朝三禠之餘¶喜動
<pb:KR4d0167_WYG_008-26b>
親顔寵孚民聽荷旒扆廓乾坤之施不求其初¶念門牆
矜簪履之遺乃至於此捫心惕若攬涕潸然<md:KR4d0167_SBCK_008-25a>¶伏念某弱
植易搖駑筋難彊頃從使傳誤被詔除延¶閣通班假一
麾於南國故鄉在望足三釜於北堂徒¶黽勉於夙宵但
糜捐於歳月蓋投閒置散者分所當¶得而撥煩剸劇者
才豈能堪積此叨踰至於汰罷上¶累藏疾納汙之徳中
懷省愆念咎之疑或謂他腸此¶所告者過也自憐孤迹
誰與改而正諸詎意台光下¶臨蔀屋皆照致膺申命獲
<pb:KR4d0167_WYG_008-27a>
返故棲此蓋伏遇某官莊¶重鎭時髙明拔俗英文敏識
本三代儒學之宗忠言¶嘉謀亦一時國論所倚居然真
輔相之器綽有賢父<md:KR4d0167_SBCK_008-25b>¶兄之風民皆系心上已注意殊庭
澹漠叅九華妙㑹¶之先清禁凝嚴列五閣英游之冠然
猶吐握下士寤¶寐招賢博收豪傑之才共佐光華之旦
就如艱拙亦¶在記憐務盡掩於過差使曲全於終始某
敢不堅持¶一節力報萬分無他技能愧承乏江海之上
不相背¶負誓託命鑪錘之間感激罙深喻言曷既
<pb:KR4d0167_WYG_008-27b>
　
　
　
　
　
　
　
　龜谿集巻八<md:KR4d0167_SBCK_008-26a>¶<md:KR4d0167_SBCK_009-1a>¶
<pb:KR4d0167_WYG_009-1a>
欽定四庫全書
　龜谿集巻九¶　　　　　宋　沈與求　撰
　　啓¶
　
