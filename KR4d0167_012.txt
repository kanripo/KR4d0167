# -*- mode: mandoku-view -*-
#+TITLE: 龜谿集
#+DATE: 2015-09-23 10:21:33
#+PROPERTY: JUAN 12


　　行狀　　墓誌銘　　祭文　　青詞¶　　定書¶
　　　朝請大夫盛公行狀¶
曾祖得中故不仕祖卞故仕漳州司馬監押累贈右¶千
牛衛大將軍父僑故仕左朝奉大夫直集賢院知¶越州
累贈朝議大夫公諱允升字徳常其先餘杭人¶公之四
世祖蟠仕錢氏爵位通顯錢氏舉國内附遂¶徙建徳至
<pb:KR4d0167_WYG_012-1b>
集賢公宦遊吳興樂其山水因家焉公資<md:KR4d0167_SBCK_012-1b>¶禀端亮自少
小屏絶嬉㺯力學問道古今屹然如成¶人稍長喜為文
辭采贍蔚一時賢士大夫咸稱其能¶元豐間¶神宗皇帝
闢上庠以經術造天下士公挾其藝往試¶率占上游流
輩多所降屈已而更元祐尚聲律公自¶度雕瑑之學雅
非所好去之不復問三年¶哲宗皇帝親郊詔五品皆得
官其子遂以集賢公䕃¶補太廟齋郎調開封府酸棗縣
主簿未赴㑹集賢公¶捐舍館䕶喪歸葬潤州即廬次哀
<pb:KR4d0167_WYG_012-2a>
毁癯然杖乃能起<md:KR4d0167_SBCK_012-2a>¶卒喪尉潤州之金壇哀弗忘也秩滿
奉太夫人還居吳¶興屬歳饑盜斥境内州將病之先是
烏程尉闕正員¶檄公攝領且語之盜公分曹督捕擇所
脅從縱使縁¶畝而執其渠首械送州一境帖然州上其
事司勲以¶格進官一等丞蘇之崑山縣崇寧元年官制
行授登¶仕郎公之丞於崑山也事有便於民無巨細輒
舉之¶其非所便不問久近必去乃已代有期傾邑詣州
泣¶留公再任州不能奪請于朝時上方建鄉校復里¶選
<pb:KR4d0167_WYG_012-2b>
欲得能臣倚以辦事有㫖從之邑舊有先聖廟庳<md:KR4d0167_SBCK_012-2b>¶屋纔
數楹公承詔一切更撤根椽寸甓不斂於民而¶落成先
於諸郡部使者才之聨牘言上三年召至闕¶改宣徳郎
簽判杭州未幾代回攝開封府司刑曹事¶尹辟公眞命
且下公獨念太夫人春秋高不樂北宦¶丐還舊職是時
東平吕公惠卿帥杭被㫖擇才吏訪¶境内逸迹備修九
域圖志杭於東南為大銓次居多¶帥難其人比公至喜
曰吾事辦矣即一以屬公公搜¶抉無遺事數月書成奏
<pb:KR4d0167_WYG_012-3a>
御遷通直郎通判揚州大¶觀二年上躬受八寳恩遷奉
議郎往歳淮甸小歉<md:KR4d0167_SBCK_012-3a>¶春秋二租及官所貸緡錢在民者
詔悉閣之而强家¶大姓夤縁為姦其非所應閣者詭免
甚衆歳且豐猶¶抵之不以給上事公具簿最勾稽得實
諭使償凡為¶錢數十萬以佐外計遷朝奉郎太夫人壽
且九十矣¶念歳時姻族燕游之適在官下心未嘗一日
忘吳興¶公惕然曰吾始以親故仕今所居非親所好雖
食萬¶錢誼不忍即解印紱致其事以歸左右就養惟謹
<pb:KR4d0167_WYG_012-3b>
居¶無何太夫人以壽終公執喪如集賢公時益不懈政¶
和二年當路以公年未艾才不宜遂休表復用訓詞<md:KR4d0167_SBCK_012-3b>¶襃
許即以舊領階官司開封府户曹事方朝廷考正¶徴角
二聲為燕樂以釐革鄭衛淫哇之習公上所著¶樂書數
萬言論辨古樂所以析用中正之法甚悉¶上嘉用之改
儀曹兼大成府製造官三年司勲奏公¶曩攝邑蘇之常
熟捕獲盜鑄金錢法應賞由是累遷¶朝請郎九月燕樂
成上命輔臣覆視唯公所製精¶妙一時特恩遷朝奉大
<pb:KR4d0167_WYG_012-4a>
夫踰月賜服三品皆異數也¶四年營奉明達皇后寢園
與有勞遷朝散大夫¶俄得請知秀州五年公猶待次鄉
郡以大晟奏功還<md:KR4d0167_SBCK_012-4a>¶朝請大夫一日忽語所親曰始吾乞
身强徤自謂終¶老里門詎意及此今而歸罙足以侈上
恩可但巳耶¶因復請休於家理別圃苕霅之上幅巾藜
杖往來其¶間澹乎若與世無營者閲秘典日數百紙要
以了達¶生死人亦初未之知也居數月感疾命諸子具
祕器¶上壽藏既乃曰後事豫矣瞑目何憾即折簡素所
<pb:KR4d0167_WYG_012-4b>
從¶游告以逝日至日終于正寢治命不亂其悟解乃如¶
此實政和六年閏正月十八日也公雅有䇿畫臨事¶不
為茍且之計所至績效藹然有聞於時故所遷官<md:KR4d0167_SBCK_012-4b>¶率繇
懋賞獨於榮利恬靜比再挂冠年猶未衰南州¶士大夫
高其行愛慕在色使公彷徉以進則其所施¶設何如哉
享年五十有八娶孫氏封宜人子男六人¶曰康迪功郎
&KR0276;州兵曹掾曰庋迪功郎坊州司刑曹¶事曰庚庠庶序
皆游鄉校為儒生女七人長適登仕¶郎朱徳延次適迪
<pb:KR4d0167_WYG_012-5a>
功郎錢均次適貢士陳琦次適貢¶士吳景信次適太學
博士錢圻餘尚幼孫男一人女¶二人明年三月十四日
諸孤奉公之柩葬于烏程縣¶九元鄉金蓋山之原先所
卜也某與公實同里而公<md:KR4d0167_SBCK_012-5a>¶之子庋疏其治行屬於不腆
之文且曰將求名世道¶徳君子銘焉以圖不朽謹敘次
于右端謹狀¶
　　　朱夫人墓誌銘¶
夫人朱氏世為湖州安吉人父繹太廟齋郎自其曽¶髙
<pb:KR4d0167_WYG_012-5b>
以來號以貲雄於鄉然儒服蟬聯素風甚飭夫人¶㓜而
莊靜整整有家法父母愛之為擇良配得同里¶潘侯師
仲歸焉夫人之歸逮事其姑能先順意適卒¶以孝婦稱
於族黨之間事其夫恭謹如待遇嚴賔客¶娣姒雍穆怡
怡如也潘侯少小喜自振拔其交游多<md:KR4d0167_SBCK_012-5b>¶四方才士大夫
館榖如歸至傾家不問絲竹之娛帷¶帳豆觴之具必極
精腆夫人職之也歸十年生三男¶子曰芑曰莘曰蕡潘
侯卒時夫人盛年既終喪宜改¶適夫人聞之慟絶自誓
<pb:KR4d0167_WYG_012-6a>
弗許然二子甫勝衣其季在¶襁褓未能誰何也夫人克
奉潘氏祀字其孤有幽閒¶淑愼之操三子既稍長知事
夫人一日斥匳中物幾¶所於庭悲泣不自勝呼三子侍
旁且誨之曰汝父生平¶時鍥意欲立門户非茍然者不
幸棄諸孤蚤世吾¶哀亡撫存雖鞠窮不悔吾心固有處
也今汝曹齒宜<md:KR4d0167_SBCK_012-6a>¶學其以詩書起家成汝父志顧何以籯
金為其為汝¶資勉之哉三子相持泣謹諾即招聘四方
知名士館¶之門下授以儒術如誓云三子資秀發嶷然
<pb:KR4d0167_WYG_012-6b>
可喜也¶為學務自刻苦在儕類中嶄嶄見頭角蕡遂一
舉中¶乙科授迪功郎調髙郵軍司兵曹事迎夫人之官
下¶㑹芑及莘由鄉薦肄大學夫人旦暮念之不衰蕡乃¶
奉安輿西游上都以娛其意既至而蕡小疾不起夫¶人
以客柩歸卜居郡之西闉曰吾不忘故里顧吾廬¶蕡兒
時戲劇及其起居寢飯處歴歴在眼中吾不忍<md:KR4d0167_SBCK_012-6b>¶眎也汝
曹脫有立庶幾釋吾此哀不然無以吾歸二¶子奉夫人
訓相戒語激昻益不懈客有相過夫人從¶屏間闚之其
<pb:KR4d0167_WYG_012-7a>
人賢且色喜語媟而意嫚輒禁切不相¶還往故所與游
多益者亡幾何莘亦相次中第授迪¶功郎調衢州西安
縣尉歸拜夫人於堂下夫人疾已¶侵攝衣强起一眎之
歎曰吾嫠居三十年天卒相吾¶二子俱成名芑故未偶
度其趣操宜不墜厥家吾死¶何憾夫人疇昔嗜内典因
索其書日誦之彌月忽若¶有得黙然宴坐瞑目而逝其
了達死生雖學佛之徒<md:KR4d0167_SBCK_012-7a>¶自以弗逮實建炎戊申十二月
十九日也享年五十¶有三有孫男六人曰梅曰楫曰楹
<pb:KR4d0167_WYG_012-7b>
曰格曰權曰相孫¶女三人皆㓜越明年九月某日諸孤
奉夫人之喪歸¶葬於邑之東山鳳亭之岡將葬諸孤載
夫人語泣請¶銘於予予謂人為善患不力誠力未有無
其報者夫¶人志節終始凛凛乎不可奪烈丈夫有媿焉
身見二¶子躐取名第起為搢紳家天之相其為善獲報
豐矣¶鍾鬴之禄顧不能一朝享之殆其賦予然耶兹亦
可¶悲也已三子少從予游且夫人行應銘義不得辭乃<md:KR4d0167_SBCK_012-7b>¶為之銘曰
<pb:KR4d0167_WYG_012-8a>
　　其殖也豐而用之冲不贏其躬其節也正而持¶之
　　定不隕其性此古烈婦之所難而夫人能然¶得不
　　謂賢也耶是宜神者報之用錫爾祉迄成¶厥家克
　　昌厥嗣鳴鳳之岡喬木蒼蒼銘詩孔昭¶百世之藏¶
　　　黄直閣墓誌銘¶
祕閣黄君子虚殁既葬諸孤喪服更造予跣以泣曰¶先
君子葬未克銘治命以屬公不肖孤其忍廢先君<md:KR4d0167_SBCK_012-8a>¶子之
命敢碣墓以請予與君雅故且諸孤請益急則¶諾而銘
<pb:KR4d0167_WYG_012-8b>
之君諱策子虚其字也其先居建之浦城為¶望族世有
徹官自大父游姑蘇樂其土俗因家焉今¶為姑蘇人曽
大父浹累贈奉議郎大父挺仕承議郎¶累贈金紫光禄
大夫父彦仕朝奉大夫君性豪邁風¶神峻拔方童丱時
出語巳驚人弱冠一舉進士中乙¶科追和梁昭明所選
詩持見眉山蘇公公期之曰異¶時必以文顯初選授杭
州司理叅軍折獄精明吏屏¶息不敢㺯以事秩滿授開
封府雍丘縣主簿元符末<md:KR4d0167_SBCK_012-8b>¶詔許中外言事是時昭慈聖
<pb:KR4d0167_WYG_012-9a>
獻皇后既復位號而¶典冊有未盡正者君上書引古義
爭之言劇剴切藉¶藉聞搢紳薦者以君才磊落不宜浮
沈簿領改授齊¶州州學教諭㑹崇寧黨錮之論起故老
名臣鮮克免¶者君亦坐前所上書刻名黨石羈置登州
二年徙海¶州既而上皇感寤斥用事大臣破黨論仆其
石立¶碎之君例還姑蘇休官自號隨縁居士閉户讀書
益¶自刻苦為文章瓌詞老氣絡繹間起至其甚得意視¶
古作者無媿也佳時勝日相羊山水間賦詩自娛澹<md:KR4d0167_SBCK_012-9a>¶乎
<pb:KR4d0167_WYG_012-9b>
若與世無營如是二十年故禮部侍郎鄒公浩諌¶議大
夫劉公安世右司員外郎陳公瓘皆以敢諌爭¶名重當
世君從之游上下其議論相厚善宣和中姑¶蘇守賈諲
知君名强欲吏之辟致幕下諸有勢人意¶君可撼以禄
爭為出力推輓齟齬不合去為浙西提¶舉司幹辦公事
移京東改發運司主管文字君亦未¶嘗薄其官所居稱
治上即位之二年改宣教郎通¶判嚴州明年召對行在
所又明年上追録黨人¶除直祕閣其在嚴州數以爭可
<pb:KR4d0167_WYG_012-10a>
否忤部使者意使者<md:KR4d0167_SBCK_012-9b>¶嫉之誣劾君縱獄事按驗無所得
卒奪一官左受宣¶義郎罷去退而築室五湖之旁日閱
浮屠氏書要以¶刮去世故捐愛憎然其了達乃於死生
之際脫然如¶去來忽一旦盥櫛呼諸子侍前曰吾其脫
於斯乎¶而輩行自力毋墜吾訓語訖危坐而逝實紹興
二年¶八月十有二日也享年六十有三娶程氏生三男
曰¶維曰纓曰縱皆以儒業世其家一女適從事郎胡總¶
君作壽冢於靈巖之麓手植之木拱矣諸孤即以其¶年
<pb:KR4d0167_WYG_012-10b>
十月十日舉君之柩葬焉從其卜也先是君得元<md:KR4d0167_SBCK_012-10a>¶符詞
臣手疏載上皇聖訓備言昭慈之復位號¶乃欽聖追用
泰陵悔意驚且喜曰天也使泰¶陵之意白於天下死不
恨亟上之君既殁始用昭慈¶戚屬信安郡王忠厚奏請
詔以其疏付史官示萬世¶嗚呼君才百於人而不一試
偲偲然為國納忠雖擯¶斥流落以終其身不少悔其亦
可哀也已有文集百¶二十巻藏于家銘曰¶
　　山盤盤兮松桂蕭森川渺渺兮魚龍嘯吟顧瞻¶中
<pb:KR4d0167_WYG_012-11a>
　　丘兮宛其幽深曰惟哲人之藏兮抱器陸沈<md:KR4d0167_SBCK_012-10b>¶訊來
　　世兮誰其賞音¶
　　　祭張提舉太碩人文¶
毓質名家作配令族脫畧華腴蘋藻惟肅洎喪所天¶守
義彌篤有子九齡出入顧復訖為純臣慈訓所屬¶天實
報之終享遐福累命重封金葩鈿軸壽介期頥¶隆養畢
足詔起使華于此苫服敦匠事嚴不逺鄉曲¶歸祔佳城
森然拱木吉路啓行哀榮其族躬致奠觴¶寓兹一哭
<pb:KR4d0167_WYG_012-11b>
　　　祭陳述古墓文<md:KR4d0167_SBCK_012-11a>¶孔子之生也嘗所休止猶惡其木隂迨其殁也戒毋¶翦
伐乃愛及乎孔林陳蔡之郊一飽莫續而塊然堆¶阜奉
祀百世以迄乎今公於孔子之道聞而習之於¶數千載
之後曷其能固結於人心生有顯位足以行¶其道術殁
有遺愛足以流其徳音公之殁久矣而此¶邦之人所不
能忘者顧典刑之具在想精爽之如臨¶像公儀形既修
祠事而歳祭墓下猶庶幾其來歆俯¶視宿草仰瞻拱木
<pb:KR4d0167_WYG_012-12a>
蓊然而深茂者蓋樵牧知戒而無¶斤斧之侵况若某等
推公餘澤以溉學者則永懷之<md:KR4d0167_SBCK_012-11b>¶極宜不能自禁一酹而
招此故事也九原可作尚鑒¶時忱¶
　　　祭馮中書文¶
嗚呼公乎才蓋一世高文大册爛乎星斗之陳崇論¶閎
議沛乎江河之逝朝廷倚之屹然如山有不可奪¶之節
搢紳望之凜乎如霜有不可犯之氣是故奮臂¶布衣曽
不一紀而徑趨直步已正乎廟堂之位常人¶視之亦既
<pb:KR4d0167_WYG_012-12b>
達矣公所自視猶病乎未試方將跨喬松¶之年埓伊周
之美胡不憖遺為國龜筮乃厭人間脫<md:KR4d0167_SBCK_012-12a>¶然而蛻嗚呼天
故生公宜必有意其奪之遽亦復何¶謂蓋上比乎列星
増光芒於舍次公之儀形無復望¶見而其竹帛之勲河
山之誓則昭乎數十百世引此¶一觴文以侑哀公乎不
來何以止此盈襟之老淚¶
　　　為侍從官祭中書張侍郎文¶
天生異材其必有意待時而為驗若符契公起布衣¶以
<pb:KR4d0167_WYG_012-13a>
文自藝逮事上皇更踐中外治賦北垂錢流於¶地頻歳
宿師民罔告匱靖康之初盜用出疆堂堂魏¶都謀帥不
良城保弗竭襲盜以狂公頥指揮萬旅在<md:KR4d0167_SBCK_012-12b>¶旁羅拜叩頭
戒無披猖謂公活我卒制一方眞人龍¶翔神器有歸公
來自北謀疾扺龜賜履省户正冠殿¶帷直聲流聞上嚴
憚之三接不又集于鳳池孰能恤¶國如恤其私意誠則
固言直則危匪言之難無難不¶為口如其心無有隱欺
庶幾百年宏濟無疑梁木其¶壞天不憗遺訃音告外道
<pb:KR4d0167_WYG_012-13b>
路垂洟矧我在列心言是¶依同舟濟川公其楫維今也
云亡胡寧不悲公騎星¶辰欃槍掩輝一觴以訣尚其昭
兹¶
　　　為侍從官祭郭樞密文<md:KR4d0167_SBCK_012-13a>¶嗚呼豪傑之士終克有為而其所施則有疾遲有端¶有
緒與時為宜年不待期天或嗇之如大山川龍蛇¶所戲
利澤發見物無不滋功用不究則誰測知公之¶所有閎
汗瑰竒目無全牛矧曰割鷄奏刀發硎蘭陵¶是基動無
<pb:KR4d0167_WYG_012-14a>
留行名聲日馳惟時上皇用公於微¶延見燕閒左右論
思宵人好欺公見其幾一麾而去¶無有磷淄明明天子
躬履艱危思見異人甚於渇饑¶返公于南付之樞機公
曰天子雄武英威如漢高帝¶光武之資民散未收兵驕
未治曷寧中區曷靖外夷<md:KR4d0167_SBCK_012-13b>¶我惟大臣寤興在斯惟既厥
心恊謀同辭輔成上志¶無俾闕遺乃詢仇方尺箠以笞
譬彼壞屋隨顛而支¶三年有成必濟登兹天胡不仁而
遽奪之上為䀌傷¶股肱其虧嗚呼我官于朝日瞻羽儀
<pb:KR4d0167_WYG_012-14b>
曽未浹旬死生¶乖睽撫念疇昔失聲歔欷江風蕭蕭丹
旐飛飛引觴¶告訣聊寫我悲¶
　　　祭劉資政文¶
嗚呼古風弗還士有異轍氣吞九州或略於細行心¶畏
四鄰或虧於大節公所自期則無玷缺太山喬松<md:KR4d0167_SBCK_012-14a>¶礧磈
嶻嶭萬木歳寒獨傲霜雪公在布衣聲滿橋門¶諍臣之
篇蔚有名言仕而克踐惟恐有聞人所甚難¶公處不煩
絳帳幨帷出入師儒豸冠峩峩屹立天衢¶曰婉孌者匪
<pb:KR4d0167_WYG_012-15a>
予之徒迄自奉常遂躋禁途惟是靖康¶國勢岌岌邊遽
日奔敵來益急肉食者鄙私忿角立¶公抗論之去位而
泣眞人御極還公於朝貳卿常¶伯恩榮孔昭公發忠言
不替夙宵南昌之禍匪公之¶招天子有命一洗公寃意
將復公以掖至尊炎方瘴¶毒死生乖分喪來自南莫返
忠魂嗚呼哀哉惟昔文<md:KR4d0167_SBCK_012-14b>¶正搢紳之師公實希之極力以
追立朝之節此心庶¶幾强恕求仁化及惸嫠我從公游
垂二十年公一見¶我推挽後先我豈忘公平生之言百
<pb:KR4d0167_WYG_012-15b>
年莫贖尚可忍¶論何以奠之生芻一束侑以斯文失聲
慟哭嗚呼哀¶哉尚饗¶
　　　焚黄祭文二首¶
維年月日嗣子沈某謹以清酌庶羞之奠敢昭告于¶先
考承事之靈某不孝䝉先人遺訓得官于朝弗¶洎之悲
昊天罔極今天子有事於明堂霈澤四<md:KR4d0167_SBCK_012-15a>¶海厥有贈典追
賁埏塗恭致時羞以燔綸告惟先人¶其克享此休寵用
庇子孫瞻望松楸不勝永慕嗚呼¶哀哉尚饗
<pb:KR4d0167_WYG_012-16a>
嗚呼哀哉昊天不仁早奪吾母蓼莪之感曽莫報於¶劬
勞濡露之悲空永懐於怵惕今天子禮成宗¶祀澤霈九
泉錫號疏榮載于綸告庶幾可慰罔極之¶恩慈顔如臨
其克享此休寵用庇子孫¶
　　　權殯告淑人范氏文¶
嗚呼哀哉君歸我家十有九年我仕不偶半世迍邅<md:KR4d0167_SBCK_012-15b>¶鞠
窮閔凶奉我周旋克相内事見謂為賢比我叨榮¶遭時
多艱心期安平白首相歡別我經旬歸斂君魂¶空閨無
<pb:KR4d0167_WYG_012-16b>
人誰與話言嗚呼哀哉弱子稚女號呼徹天¶失此慈母
誰拊誰憐顧瞻山林卜云未安今舉君柩¶槀葬祇園牛
衣之泣尚何可論長號永訣失聲煩寃¶嗚呼哀哉尚饗¶
　　　安葬亡妻范氏祭文¶
嗚呼自君之逝既閱初祥窀穸未安夙夕靡忘爰得¶卜
吉大壯之陽與我先壟喬木相望將舉君柩兹焉<md:KR4d0167_SBCK_012-16a>¶永藏
引觴告訣言出涕滂嗚呼哀哉尚饗¶
　　　焚黄祭文
<pb:KR4d0167_WYG_012-17a>
　　　　曽祖太子太保　曽祖母同安郡夫人方氏¶
　　　　祖太師　　　祖母魏國夫人孫氏¶
某䝉祖宗遺徳獲以儒學致身于朝與聞政事厥有¶襃
典及我曽祖一再錫命而至宫保(曽祖妣云及我曽祖/妣一再錫¶命䟽封大)
(邦祖云及我先祖申錫寵命位極公師祖/母云及我祖妣申錫寵命遂開全魏之封)贊書¶具存謹
燔以告伏惟英靈昭兹垂福于後尚饗¶
　　　　先考太子太師　先妣濟陽郡夫人丁氏<md:KR4d0167_SBCK_012-16b>¶某不孝被服慈訓夙夜兢兢罔敢墜失獲以儒學致¶身
<pb:KR4d0167_WYG_012-17b>
于朝與聞政事厥有襃典及我先人申錫寵命至¶于宫
師(先妣云及我先妣申/錫寵命疏封大邦)贊書具存敢燔以告嗚¶呼弗洎
之悲昊天罔極尚其昭鑒垂福後人尚饗¶
　　　　通義郡夫人¶
某䝉天子恩睠致位于朝與聞政事厥有襃典錫君¶大
郡之封兹亦榮矣贊書具存謹燔以告嗚呼糲食¶布衣
同我艱苦榮不逮生胡寧不悲尚其鑒之服此¶休寵尚
饗<md:KR4d0167_SBCK_012-17a>¶
<pb:KR4d0167_WYG_012-18a>
　　　追薦亡妻淑人范氏設醮青詞¶
魂氣無不之用返歸於眞宅道術無不在示濟拔于¶埏
塗輒罄哀誠仰干洪造伏念臣亡妻淑人范氏比¶嬰微
疾忽隕盛年日御遄移霞衣永閟一生艱苦之¶狀何忍
回思罪垢之因須慿追悼是用祇延羽¶服光啓蘭場演
三洞之道言營九壇之法事裒集勝¶利洗滌宿愆長夜
㝠㝠冀脫幽關之趣圓虚渺渺願¶陪仙路之遊更錫羨
於私門普承休於妙䕃
<pb:KR4d0167_WYG_012-18b>
　　　生日設醮祈福青詞<md:KR4d0167_SBCK_012-17b>¶列宿昭回分直受生之次層霄縹渺密持司命之權¶敢
露危衷仰干洪造伏念臣性資䝉昧家世伶俜偶¶奮跡
於寒鄉驟登名於膴仕雖福輕乎羽全繄覆䕶¶之恩然
徳輶如毛每懷顛覆之慮頃悼亡於私室俄¶去位于公
朝終戒滿盈遂投閒散尚懼身既湛於世¶俗行或負於
神明動積愆尤居亡解謝適㑹劬勞之¶日肅事禬禳之
科恭款琳宫具宣蘂笈薦蘋蘩之品¶庶存貴質之儀陳
<pb:KR4d0167_WYG_012-19a>
螻蟻之誠必達蓋高之聽精純感¶格肸蠁顧臨整雲斾
之逶迤開天門之詄蕩正直是<md:KR4d0167_SBCK_012-18a>¶與願盡滌於百非壽考
且寧期永綏於五福¶
　　　定親書二首¶
藉甚名門託高明之可援蔑然賤息懷伉儷之是求¶諒
事契之相重許姻聨之復締某第二子青衿業墮¶道學
未優伏承賢女小娘子彤管訓嚴徳音甚美恭¶馳五兩
之幣願結二姓之歡鳴鳯鏘鏘想發占於永¶世夭桃灼
<pb:KR4d0167_WYG_012-19b>
灼期見詠於宜家(為葉内/翰撰)¶
烏衣羣從嘗陪再世之游丹桂諸郎雅重同年之好¶儻
縁夙契復締華姻伏承令孫女柔惠慈祥徳音甚<md:KR4d0167_SBCK_012-18b>¶茂而
某姪孫某稚騃朴鄙道學未優屬當伉儷之求¶宜託高
明之援恭馳信幣願結歡盟(為長/男)¶
　　　回定書二首¶
宦學從游雅有潘楊之睦昏姻合好願交秦晉之歡¶伏
承令郎某官名第相先人門俱勝而某第幾女笄¶儀甫
<pb:KR4d0167_WYG_012-20a>
就壼則未閑豈圖葑菲之求適遂松蘿之託相¶攸甚樂
敢無告於良媒卜世其昌將有依於令族¶
奉承祧之祀宜得名家稽合姓之文猥從衰裔豈攀¶援
之敢爾亦氣類之適然伏承令弟先輩種學已優<md:KR4d0167_SBCK_012-19a>¶秀發
桂林之上而某姪孫女肄儀猶簡迨及桃華之¶初既諧
卜世之昌克遂相攸之樂將歸令族敢告良¶媒¶
　
　
<pb:KR4d0167_WYG_012-20b>
　
　
　
　
　
　
　
　龜谿集巻十二
<md:KR4d0167_SBCK_012-19b>¶
<pb:KR4d0167_WYG_013-1a>
龜谿集後序
叔椿少時聞龜谿先生以文鳴當世及長從搢紳賢士
遊又聞以直道結主知以盛名諧人望由是歴霜臺冠
常伯兼翰苑兩總天官進叅機務再秉事樞崇論閎議
鴻文大册天下傳而誦之謂常楊燕許復出矣叔椿每
得一篇笥而藏之如獲至寳每以不及全見斯文為恨
淳熈紀號之三禩叅政姚公以天子大臣來守泉越數
月政清訟簡出龜谿所為文十二巻命叔椿為之讎正
<pb:KR4d0167_WYG_013-1b>
玩味不能釋手留月餘始克歸其書又俾為之敘竊喜
附名不朽有榮耀焉乃不辭而承公命嘗觀皇朝晏元
獻公被遇仁宗而富文忠公繼登揆路冰清玉潤勲業
宏茂載在史册後世歆豔龜谿公丈人行也其名徳相
望前後輝映又能集其文而流布之益昭述作之懿顧
不偉與先生諱與求字必先仕至知樞密院亊紹興七
年六月薨于位若平生出處之大方則有給事劉公一
止狀其行事為詳兹不復列四年三月一日從事郎充
<pb:KR4d0167_WYG_013-2a>
州學教授永嘉張叔椿敘
