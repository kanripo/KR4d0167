# -*- mode: mandoku-view; -*-
#+TITLE: 沈忠敏公龜谿集
#+DATE: 2015-09-12 00:30:04.355136
#+PROPERTY: ID KR4d0167
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB08n0662-003沈忠敏公龜谿集-卷三.
<pb:KR4d0167_SBCK_003-1a>¶
沈忠敏公龜谿集巻第三¶
　律詩(長短句附)¶
　　正月十四夜觀燈南寺子虚有詩次其韻兼呈¶
　　駿發次顔¶
娟娟佳月掛南樓蕭寺真成秉燭遊火樹忽驚新節¶
物春衫不趂舊風流公方高臥追三巳我亦狂歌發¶
四愁為報襟期得名勝何妨着處一開眸(不出以次/初約子虚)¶
(而徃/顔見招)¶
　　再用子虚韻和呈駿發次顔¶
<pb:KR4d0167_SBCK_003-1b>¶
燈市燒春接郡樓歲豐人樂事遨遊繁絃急管方連¶
夕痛飲高談自一流短帽縱堪陪勝賞長檠那解照¶
牢愁歸來臥對西牕月獨想清光燭電眸¶
十里笙簫沸市樓已占風物兩優游人從月窟開青¶
嶂燈挾星河映碧流曲席深杯成徑醉長廊古寺溢¶
清愁暗中我亦知公在彊對蘭膏為舉眸¶
　　子虚復有詩再次其韻¶
誰能延月倚危樓細&KR0130;相將偶當游倦聽山歌懷舊¶
俗閑看水戯濺寒流(戯然燈/土人以水)燈光競作千門曉酒¶
<pb:KR4d0167_SBCK_003-2a>¶
力微寛一掬愁明日八分疲阿買詩饞元只在清眸¶
　　次夕雨作用子虚韻奉懷次顔知魚軒小集¶
夾道繒山聳蜃樓小軒終憶數條游月將人意十分¶
滿雨入溪光一&KR0637;流静聽屐聲喧夜市旋挑燈灺醖¶
春愁閉關不問隂晴事時怪𤣥花掠病眸¶
　　別群從¶
十年勞遠夢今日又征鞍雨入花梢困風生麥浪寒¶
飄零逢酒怯老大別家難去矣功名事終須把鏡看¶
　　&KR0438;步¶
<pb:KR4d0167_SBCK_003-2b>¶
呼(去)聲漸逐潮頭遠帆影低隨日脚斜已喜扁舟近¶
&KR0438;步江鷗無數立寒沙¶
　　將達行在所¶
潮落江城暮帆開一葦輕雲屯六龍駐天近五星明¶
率土朝方岳何年洗甲兵　君王似光武折箠看昇¶
平¶
　　陳子尚愽士休官還京口作此詩餞之¶
勇退曾無屋數椽掛冠神武便飄然陶潛去家一百¶
里張翰收名四十年平世深知還有幾少時徤決已¶
<pb:KR4d0167_SBCK_003-3a>¶
無前(使者論不合徑去官/子尚昨主臨淄簿與部)侏儒飽食堪羞死莫浪¶
狂言為着鞭¶
西風江上荻花秋鱠玉頻年念昔遊世事真成一可¶
慟身名那問二冝休公卿禮餞何為者僮僕歡迎有¶
此不鬢影毿毿紛翠葆曉來鍾漏亦懷羞¶
　　得家書¶
國步猶艱棘不堪頻問家霜毛失翠葆蒿目亂𤣥花¶
孤客知時節殊方度歲華干戈就休息歸理邵平&KR0438;¶
　　觀瓊花¶
<pb:KR4d0167_SBCK_003-3b>¶
千里隨河走濁流檣烏東下指迷樓春風簾幕今何¶
在只有瓊花伴客愁¶
　　即事和卓彦翼¶
曈曨曉日上簾旌簾外幽禽作意鳴呼斷故鄕千里¶
夢起來搔首問歸程¶
　　即事¶
造物勞人亦懵哉又驅疲馬上崔嵬經從野店初嘗¶
筍行盡江村始見梅千里短書先夢寐半生多難足¶
風埃桔橰俯仰成何事已念漁蓑歸去來¶
<pb:KR4d0167_SBCK_003-4a>¶
　　次桐廬¶
決決溪流不滿灘獨憐舟子上風灣日斜指㸃西村¶
渡竹户茅牆趂碧山¶
吏鞅縈人未許閑當游聊復到春山倡條冶葉無風¶
味頼有寒梅醒病顔¶
　　於潛道中¶
首路潛溪驛鷄聲欲曙天藍輿衝宿霧棧閣寄層巔¶
高下林端屋横斜石罅田野泉隨處有草木盡蒼然¶
　　新城道中¶
<pb:KR4d0167_SBCK_003-4b>¶
馬蹄隨意到囘首隔南岡日落鳥猶語春歸花自香¶
長紅媚幽谷新緑漲囘塘假榻知何地昏鍾出上方¶
　　宿葉璋橋庵舍¶
渡澗穿林夕未休野人篝火引前騶驚從略彴灘聲¶
急喜見屠㢝草蓋修雲臥自驚魂夢冷星馳先惱肺¶
肝愁乞身老我雙溪上記取端能賦遠遊¶
　　水閣小憇¶
雲氣昏昏雨脚垂客行終日勌犇馳竹間小閣臨清¶
瀨俯檻觀魚立許時¶
<pb:KR4d0167_SBCK_003-5a>¶
　　祈門道中遇雨¶
了事癡人有底忙箯輿勃窣到南岡樵風槭槭群狙¶
喜山雨蕭蕭萬木僵谷底暗分冰澗落舍旁時度野¶
梅香殊方歲晩多悲感歸老丘園此計長¶
　　東西二林寺¶
湓浦維舟訪梵宫香爐峰下暫從容重來不為二林¶
景永遠禪師有舊蹤¶
在昔得名齊連牆亦共蹊修篁同碧嶂寒溜合清溪¶
閣影高低並鐘聲左右迷遊人俄省悟東即是林西¶
<pb:KR4d0167_SBCK_003-5b>¶
遊人多入東林寺將謂西林景不如我䇿短笻行半¶
日水聲松韻更清虚¶
　　千秋嶺(者盜發旁近復於此守禦/錢氏嘗築四壘以限江南比)¶
山河四塞限中原籬落而今不復存豺虎晝行何日¶
息但餘征戍滿荒村¶
吳越江南絶壁間可憐争國似蝸蠻百年父老陶王¶
化尚記流傳一醉顔¶
　　次韻鄭維心臘月十六日有作¶
國難更頻歲胡塵動四溟豺狼飽吞噬溪壑變羶腥¶
<pb:KR4d0167_SBCK_003-6a>¶
黄屋無安所清笳不忍聽使臣歸路阻慟絶鬢星星¶
朝廷歸叛將關塞失簽軍銅馬猶逋命沙蟲亦占群¶
上心存廟略兵氣亂天文誰挽斜河水通宵洗赤氛¶
血戰遮東道今誰廟食雙無人扞彊虜縱馬飲長江¶
冦掠元干紀兵臨反誘降將軍自不武慚色上旌&KR1242;¶
　　次韻避冦二首¶
窮途厭遷次歲晩惜分攜茅舍荒村北柴門曲港西¶
鷄豚蹔同社桃李舊成蹊那得干戈定浮家著兩溪¶
宦游成屢卻戎壘悵頻遭聞詔趨吳㑹經途事董逃¶
<pb:KR4d0167_SBCK_003-6b>¶
心期紓國難力欲挽人豪漂泊多危涕真成失木猱¶
　　游城山夜歸泛舟南溪¶
杖藜尋勝款禪扄歸去扁舟伴月明臥樹低摧山脚¶
轉跳魚撥刺艣牙驚𤎆埋橋影雙霓斷風熨溪光一¶
鏡平聚落半空無市井在亡燈火短長更¶
　　次韻李通直題慈相寺雪月亭¶
曲檻飛甍介碧空盡供勝覽屬禪翁蒼藤翠木四圍¶
外遠水平蕪一望中幽鳥林梢鳴不斷亂雲天末去¶
無窮素娥青女今何在(女主霜雪/淮南子青)歸步聊乘兩腋風¶
<pb:KR4d0167_SBCK_003-7a>¶
　　扈　御舟泊錢清江口值雨¶
打窻悉窣連江雨吹柁嘔啞拍岸風篷底醉眼那得¶
穏時聞鷄唱夢魂中¶
法駕親巡海上還鈎陳萬騎列江干潮生風熟樓舡¶
過雨𦔳洪濤失故灘¶
　　過平望¶
未辦扁舟掛綠蓑人間何處不風波終須徑為鱸魚¶
去笠釣歸尋張志和(和得道之地/平望乃張志)¶
　　次吳江¶
<pb:KR4d0167_SBCK_003-7b>¶
水闊風豪浪拍天魚龍戯舞墮饞涎尋常行處多飜¶
覆看我孤舟得穏眠¶
小邑蕭條兵火餘狐狸入市自相呼茅牆竹户斜陽¶
裏十室生涯久已無¶
　　冬至遇雪題明因寺僧房¶
宦學差池已倦游一犂真欲老西疇天公為作豐年¶
信更喜將軍入蔡州(師入杭/是日聞王)¶
遙想燕山落大花更堪直北渡龍沙六師挾纊懷輕¶
煖取日誰能反翠華¶
<pb:KR4d0167_SBCK_003-8a>¶
　　方允迪隠鸕鶿谷江子我子之劉希顔行簡皆¶
　　徃依焉爲此詩寄贈¶
脱葉驚飛海角秋君王虚佇急良籌列仙山澤底無¶
用孺子滄浪渠不憂百鷙可能如一鶚二江知復帶¶
雙流渺然相望暮雲碧兀坐蒲團搔白頭¶
　　八月十七日扁舟渡錢塘江¶
一言初欲寤　明君去矣終縁丞相嗔鳬鴈江湖真¶
我輩龍蛇山澤定何人市中未識馮延夀門外已呼¶
祁孔賔尚有憂時心未歇西風吹淚濕綸巾¶
<pb:KR4d0167_SBCK_003-8b>¶
沙觜波生柁脚開扁舟老去許歸來風帆一㸃日邊¶
下雪浪千堆天際迴城郭荒蕪迷舊隠江山寂寞冩¶
餘哀此心元自無機事寄語輕鷗莫見猜¶
　　允迪招行簡卜居鸕鶿谷僕意羨之作詩送行¶
　　兼以自見¶
嚴陵灘下鸕鶿谷聞道元英舊隠廬鼻祖名高詩格¶
在耳孫才傑宦情踈漫山松桂鴈行立入鄔茅茨星¶
散居知為劉郎賦招隠莫教花落到通渠¶
少日長懷社稷憂怪來饒舌謾多仇風塵冉冉百年¶
<pb:KR4d0167_SBCK_003-9a>¶
老霜雪蕭蕭兩鬢秋不辦癡床供一笑方營隱谷賦¶
三休添丁䕶得金鴉觜佳處端能着我不¶
　　維心過邵子非溪亭夜話有傷時感舊之作索¶
　　余次韻¶
官儀全復漢盟㑹競尊周郊野多戎壘衣冠半客游¶
地偏朋舊鮮人老歲時遒莫厭經過數相看又麥秋¶
朝廷䇿數馬冦盜谷量牛世亂思竒畫身閑喜勝流¶
鵷鸞霄漢侶鳬鴈稻梁謀得趣皆為達𨙻能陸盪舟¶
聞道津亭集青燈夜色浮鸛鳴驚獨鶴魚伏避群鶖¶
<pb:KR4d0167_SBCK_003-9b>¶
月澹帆歸浦風腥網挂洲語深投匕立此意得無憂¶
虜悵師頻衂民窮粟屢捜㑹須夷䘮亂寧敢厭征求¶
黄屋中天立彤弓幾日酬寸心終耿耿不獨為春愁¶
心事空牢落身名盍罷休得閑羞彊聒避謗巧淹留¶
老矣嗟如此誰歟問以不儻容親杖&KR0130;不擬向丹丘¶
(欲上投閑之請/余得守丹丘方)¶
　　劉希顔持節按縣招維心舟中小酌次維心韻¶
大艑浮溪曲華旌暎道周勞農纔徹警問俗偶成游¶
王事今云棘官稱古號遒正須哀疾苦輙莫詫防秋¶
<pb:KR4d0167_SBCK_003-10a>¶
(防托事/希顔按)¶
隨處喧銅馬何人炫木牛輕捐小山句急捍大江流¶
行邁心疑醉周爰事喜謀招呼隱君子高浪兀虚舟¶
故國真如寄餘生宛若浮巢鳩不䕶鵲池鳳肯容鶖¶
老木低春水孤花帶晩洲杯行應酹我知復念幽憂¶
山林懷獨徃圖史縱旁捜此士俗間忌吾儕句裏求¶
大篇終寡和小酌漫相酬脚踏溪流亂端能醒客愁¶
大邦通間道小縣得中休交分傷離合王程惜去&KR0335;¶
索居埀老矣劇飲尚能不倦夜評今古誰憐貉一丘¶
<pb:KR4d0167_SBCK_003-10b>¶
　　子虚航重湖之險遠過山中輙次維心韻以謝¶
客裏傷為別相望歲一周冕旒存異顧(賜對天語稱/去歲子虚䝉)¶
(奬)丘壑老英游憂國心長折驚人語太遒年來有公¶
事合眼注春秋¶
小牕眼蠍虎敗壁上蝸牛老樹隂埀合前山翠欲流¶
狂言違世用彊飯了身謀不謂輕千里能迂訪戴舟¶
此客今那有迎門喜氣浮心閑清似鵠眼浄凛如鶖¶
塵榻開蓬室風帆巻橘洲襟期適相契一笑發群憂¶
寳曆方重啓英才必盡捜題輿偶淹泊牓道㑹營求¶
<pb:KR4d0167_SBCK_003-11a>¶
浪漫貧逾適經綸老未酬雲林得攜手切勿志窮愁¶
暮雲凝遠碧覔句擬湯休不分千山隔才為十日&KR0335;¶
高風誰繼者清夢自驚不聞説星躔動何人識太丘¶
　　次韻學士兄見一亭¶
自稱居士擬香山隻影江湖得暫閑大隱可能追褦¶
襶小亭聊欲對孱顔持盃有月同歌舞䇿杖無人共¶
徃還聞道修篁解新籜宻遮門逕不須刪¶
塵土敗名如敗敵雲山招隱似招降謾傾魯酒醒猶¶
獨聊發吳謳調本雙誰念佳人在空谷自同漁父老¶
<pb:KR4d0167_SBCK_003-11b>¶
清江它年對榻分餘地風雨蕭蕭夜打窻¶
　　次韻學士兄述懷¶
故國風𤎆素已諳結茅端欲占重嵐聚蚊那肯追金¶
谷號虎真成賦石龕阨運經過度陽九幻生顛倒識¶
朝三它年自有鷄豚約小阮新居卜道南¶
葱麥推還井大春拂衣歸伴臥雲人胷中歴歴蟠三¶
略肘後時時校六淳已作移文排俗士更將要術混¶
齊民知閑聊復求閑地歲晚功名恐逼身(六淳之葉/風實雲子)¶
(漢武内傳/仙藥也見)¶
<pb:KR4d0167_SBCK_003-12a>¶
　　次韻黄子虚所居隨緣堂¶
應羡扁舟泛五湖隨緣卜築伴樵蘇青山衮衮成嘉¶
遯華髪蕭蕭負壯圖松檜鶱騰元自植魚龍吟嘯巧¶
相娱清宵背立巖前月大呌三高更疾呼¶
　　次律兄餉魚魚不至而詩至頗類南海使君送¶
　　酒輙成二絶一笑而已賜茗少分以報厚意¶
慿虚公子騎鯨後烏有先生控鯉初可是凡魚亦仙¶
去空餘一紙腹中書¶
先生遠餉錦鱗鮮剥啄扣門驚阿連只有珠璣落牕¶
<pb:KR4d0167_SBCK_003-12b>¶
几空教口角墮饞涎¶
尚方小鳳睗精芽戯比瓊瑤報木&KR0438;夢境紛紛非實¶
相徃煩鈎起睡中蛇¶
　　曉過鄰村¶
推枕夢初斷籃輿踏露行歲登人意樂風急鴈行驚¶
曲澗哀湍㵼危橋獨木横清霜莫欺客雲日自晶明¶
　　即事¶
鵲噪空庭曉霜明百尺樓連枷響晴日遺穗落平疇¶
黄菊踈籬晚丹楓別岸秋怡情有底計開甕玉蛆浮¶
<pb:KR4d0167_SBCK_003-13a>¶
竹樹參差合溪流半隱扉雨昏鳩婦閙風急鴈奴歸¶
䇿杖循沙步褰裳到石磯游魚吾共樂身世自依違¶
　　過梅知宫東軒¶
舍南舍北花無數眼看游蜂上下狂風信晩來簾額¶
動黄庭相對一爐香¶
　　允迪遣書問訊并寄示與子我唱酬佳句猥及¶
　　微蹤輒用廬字韻為二詩以報嘉恵¶
泛愛何人枉素書銀鈎奕奕到田廬朋游久許貧方¶
耐宦學空憐老更踈囘鴈峰前應夢到放龜池上也¶
<pb:KR4d0167_SBCK_003-13b>¶
齋居(龜溪方事投閑之請㑹允迪書到亦云/允迪得郡衡陽僕丹丘皆待遠次僕居)相期保¶
社同香火口禱功名乞與渠¶
不從吏議汙丹書恩許懷章返故廬投老有緣知分¶
溢排姦無術愧才踈勝流踴躍聞歸櫂妙語吹嘘慰¶
索居懷望北轅心已折忍將時事付軒渠¶
　　書懷二首¶
應俗由來嬾謀身尚敢先栖栖從見嫉僕僕豈能賢¶
駿馬常追日方舟可濟川人生各有趣心目(名/御)相怜¶
暗中人易記名下士非虚此道慿誰辦它時或自如¶
<pb:KR4d0167_SBCK_003-14a>¶
真能食萬户定復愧三閭富貴雖吾有當令功可書¶
事業貴不苟聲名難預期功非冝食肉道豈忘羮藜¶
政恐儀無舌那論緯有髭漢庭今用少覽鏡獨何爲¶
　　劉希顔提舉見過出示卞山居二詩次其韻¶
偪仄風塵際分攜歲月賒向來聞避地勝處偶爲家¶
對客談鋒鋭憂時酒量加中觴莫辭醉囘首又天涯¶
小別千山隔相看一笑温丹心獵風斾華髪粲霜根¶
鴨鴨争呼伴鵶鵶自識村更須判劇飲落月倒窪尊¶
　　張仲宗有詩懷歸因次其韻勉之¶
<pb:KR4d0167_SBCK_003-14b>¶
相逢無日不懷歸又是春山聽子䂓休歎豺狼迷道¶
路似聞𧴀虎仆旍旗那從薄俗求青眼還向高堂念¶
白眉南望孤雲應目斷殊方歲月易推移¶
　　南北山探梅俱未花維心從家圃折數枝以餉¶
　　坐客蓋半開矣㑹次律兄有詩輒次韻¶
山北山南雪意忙梅花未肯闘寒芳懸知小圃争前¶
發為折踈枝分外香故國年華驚晼晩老人心事伴¶
摧藏更看末上傳春信倚杖空懷遲暮傷¶
　　次韻鄭維心探梅未花¶
<pb:KR4d0167_SBCK_003-15a>¶
木落山空不着行寒梅長是占年芳未容霜女窺孤¶
豔定恐花神嗇舊香竹杖穿林聊問訊槿籬縈路巧¶
遮藏誰能折寄江南恨北客相看摠可傷¶
聞道年時醉一觴野梅飄几薦餘芳兵塵不礙含生¶
意花骨猶存底𣦸香入夜從教月浮動争春空被雪¶
埋藏慿君妙句先催發調䕶髙枝莫中傷¶
　　復次韻呈維心拙澀不工當為抵掌¶
岐亭幽夢墮微茫百草先春自不芳山雨壓低臨澗¶
影天風吹下滿林香梨花少韻非儔匹竹葉多情故¶
<pb:KR4d0167_SBCK_003-15b>¶
歛藏長記江橋閑立馬落英誰掃重情傷¶
粲粲踈梅短短牆騷人長恨失遺芳低徊草棘精神¶
透彷彿關山魂夢香月淡乍看清影亂春深終恐緑¶
隂藏歲寒為爾添愁絶倚樹微吟亦自傷¶
　　次韻維心憶梅¶
野花飄盡江梅發為報先春一信芳近水踈林風格¶
老故山歸路夢魂香雪霜貿貿添愁絶蜂蝶紛紛預¶
屏藏折寄慿君呼徤歩生枝莫放手痕傷¶
　　次韻行簡懷次律兄¶
<pb:KR4d0167_SBCK_003-16a>¶
門對青山水繚牆隔畦花卉盡流芳澆胷快㵼鵞兒¶
酒襲鼻長聞柏子香夜雨對床成契闊晩雲歸岫識¶
行藏抽身未試平戎略空為憂時倍感傷¶
　　邵子非謂予有天台之行見貽以詩次其韻¶
巉巉老氣鬱青霞過我依然醉帽斜為説驚魂招楚¶
些忍聞悲曲動胡笳扁舟犯雪來何許徤筆凌雲語¶
益嘉莫笑海山風引去要尋源上問桃花¶
　　次韻劉希顔蠟梅二絶¶
仙衣曵紫練裙黄天遣清臞勝國香月上小牕寒影¶
<pb:KR4d0167_SBCK_003-16b>¶
動不禁風味惱剛腸¶
翦成香&KR0097;綴踈枝度臘争春已恨遲清夜無人花睡¶
去小園風露更相宜¶
　　次韻雪¶
紫簫吹斷玉梅魂夢入江南幾處村半夜落英飛不¶
定旋添清絶到柴門¶
　　月下獨歩¶
娟娟微月小庭西月下幽人影自隨賴有寒梅伴愁¶
絶一枝清豔耿踈籬¶
<pb:KR4d0167_SBCK_003-17a>¶
　　次韻次律兄除夜述懷¶
此身傳馬與時移過盡三餘又一歸野炬占風迷夜¶
色(&KR0049;風色占歲事/農家除夜以火炬)村肴宿歲待晨晞鬢華老去能¶
餘幾心賞春來轉覺非慚愧君恩許閑佚食蔬那比¶
首陽薇¶
餞歲鄰翁席屢移拍歌猶聽夜深歸尊浮凍螘霜逾¶
重林噪寒鴉日未晞剰歎飛騰憐杜老(歲詩/見守)過為孤¶
憤陋韓非干戈滿眼傷時節遣戍長聞賦采薇¶
　　次律兄以蘆菔見餉并有詩次其韻¶
<pb:KR4d0167_SBCK_003-17b>¶
歲晩嘉&KR0188;已向萎獨餘蘆菔老霜畦收隨芧栗供山¶
谷贈比蘋蘩擷澗溪葅亂金&KR0107;入珍饌羮融玉糝脱¶
汙泥程舂定覺人彊飯功校蹲鴟自不齊(荆楚歲時/金釵事見)¶
(記)¶
　　次律兄以䑕盜防風感而作詩命某同賦¶
嘉&KR0188;靈卉兩紛紛小摘山花自出群芽茁短根紅玉¶
巻葉敷踈節翠旟分細看藥譜䥴遺録終擬騷經補¶
缺文堪笑饑鼯穿敗篋寧知野彘力跑雲(名山花野/防風苗亦)¶
(食之/彘喜)¶
<pb:KR4d0167_SBCK_003-18a>¶
　　戯酬嘗草茶¶
慣看留客費&KR0438;茶政羨多藏不示夸要使睡魔能偃¶
草肯慚懽伯解迷花一旗但覺烹殊品雙鳳何須覔¶
瑞芽待摘家山供茗飲與君盟約去驕奢¶
　　某䝉學士兄相要陪賞芍藥花多白者月色相¶
　　射光彩映發殆玉盤盂之苗裔耶維心有詩輒¶
　　次其韻¶
悵望揚州千朶盛數枝聊足慰淹留相逢月下陪真¶
賞一醉花前得勝遊鑿落細斟金暈側盤盂斜颭玉¶
<pb:KR4d0167_SBCK_003-18b>¶
光浮春衫並色渾無賴映帶霜毛笑隱侯¶
　　溪亭夜坐¶
波&KR0405;揺風暑氣微秃巾來坐釣魚磯相看月墮行人¶
盡只有流螢上下飛¶
　　松架¶
聨絡樛枝架短簷蒼髯緑骨尚依然袪除畏日心三¶
伏領略清風直四筵好在老龍蟠夭矯悞來孤鶴舞¶
蹁躚那堪側雨敲牕夜貪聽颼颼自不眠¶
　　代人作夀詩¶
<pb:KR4d0167_SBCK_003-19a>¶
老人明處識斜河曾占𠑽閭爽氣多蚤以才名凌屈¶
宋戯將詩律鬬隂何丹臺舊綴神仙籍黄屋仍埀將¶
相科禮絶座間公未晩且提鴻筆上鑾坡¶
英氣超超不可親温然笑語便生春絳帷久屬宗師¶
任紫橐方㕘侍從臣八&KR0405;文章寧有敵一門忠孝信¶
無倫山東出相公家事只擬尊前詠大椿¶
　　張倅生日以詩為夀¶
宿歲雕盤供五辛𠑽閭佳氣已生春俊游自合陪金¶
馬英骨人猶記石麟別乗重分千里政五湖追數十¶
<pb:KR4d0167_SBCK_003-19b>¶
年身知公隱徳冝難老鳩杖看扶法從臣¶
　　詩悼鄒仲容教授¶
骨相自清臞居然澹滿軀高文凌鮑謝勝略本孫呉¶
鸑鷟期千仞驊騮殞半途傷心九泉恨那忍奠生芻¶
　　徐縣丞挽章¶
插架遺編滿依然手自臨瓌辭寧世用高調罕知音¶
白髪浮湘意青衫忌鵩吟些招空徃事魂斷舊家林¶
　　蔣司成挽詞¶
法駕天臨五學初曾聞重席絶諸儒雍容久載從臣¶
<pb:KR4d0167_SBCK_003-20a>¶
槖晼晚猶分刺史符不使高材陪鼎鼐卻收清節傲¶
江湖賤生無地從巾屨獨對遺篇想步趨¶
召節西來屬老成乞身終欲返巖扄新書未奏三千¶
牘舊説曾繙十二經漢室首推施氏易衞人端識孔¶
悝銘儒宗學府今誰輩空使諸生記典刑¶
　　曾逢原挽詞(代劉侍郎)¶
落落江湖一偉人當年玉立映簪紳四朝耆舊推先¶
達三國英雄出後塵金板袐謀空淟汨土門竒&KR0852;足¶
悲辛懸知精爽猶堪畏嚼齒傳聞不滿齦¶
<pb:KR4d0167_SBCK_003-20b>¶
驚聞義骨殞狐狸悵失中朝一吏師廣漢威名由擿¶
伏寛饒直氣不容欺丹心共憤時多難白首相期論¶
少卑滿眼西風空濺淚何心忍讀蔡邕碑¶
　　安次山挽詞(代劉侍郎)¶
都門惜別淚沾巾囘首孤城草木春封豕遙聞食上¶
國疾風懸料識忠臣程嬰已𣦸終存趙楊子雖生輒¶
美新青史高名知不朽遺榮猶賁土中身¶
曉殿傳催玉筍班東風小立照衰顔臨分愧我江湖¶
上伏節悲君矢石間徃事凄凉千古恨舊交零落幾¶
<pb:KR4d0167_SBCK_003-21a>¶
人還殊方更致生芻奠目斷高丘涕淚潸¶
　　劉資政(韐)挽詞¶
國耻忍言城下盟忽驚河洛變羶腥心摧寳仗離宸¶
極血濺轅門落將星請𣦸自緣鳴越甲乞師誰為哭¶
秦庭高名㑹與丘山重一誦遺箴一涕零¶
志士長悲處𣦸難唯公勇决一言間結纓季路空遺¶
跡投閣揚雄亦厚顔義烈峥嶸昭國史忠魂寂寞閟¶
家山隻鷄已負它年約下客傷心兩鬢班¶
　　挽詞二首¶
<pb:KR4d0167_SBCK_003-21b>¶
職為蘋蘩謹門推黻冕華㷀嫠初鞠㓜夀考竟肥家¶
玉暗傳經簡金餘賜誥花班衣無復戯遺恨徹天涯¶
耄期何所樂有子使三呉方享千鍾洎俄成五鼎踰¶
(御名/光堯)堂遺素幔祔域閟黄壚欲拜臨終像它年記結¶
趺¶
　　吳冝人挽詞¶
夀富居然五福先簪纓况復世蟬聨斷機忐節酬平¶
日舉案風流記昔年上郡方䝉湯沐地諸郎應廢蓼¶
莪篇送車千乘松門道㑹有雙飛鶴戾天¶
<pb:KR4d0167_SBCK_003-22a>¶
　長短句¶
　　浣溪沙和鄭慶襲雪中作¶
雲幕埀埀不掩關落鴻孤没有無間雪花欺鬢一年¶
殘　欲把小梅還鬭雪冷香嫌怕亂沈檀惱人歸夢¶
繞江干¶
花信催春入帝關玉霙爭臘去&KR0335;間不禁風力又吹¶
殘　客舍不眠清夜冷縈愁一縷褭旃檀空庭月落¶
斗闌干¶
　　葛使君示書有元夕寒廳孤坐之歎昨日石林¶
<pb:KR4d0167_SBCK_003-22b>¶
　　寄示所和長短句輒亦次韻和呈因以自見窮¶
　　寂之態¶
華燈高宴水精宮浪花中意無窮十載江湖重綰漢¶
符銅應有青藜存徃事人縹緲佩丁東¶
臥聽蕭寺響踈鍾渡谿風轉空濛月上孤牕鄰唱有¶
漁翁追念使君清坐久歌一發恨千重¶
　　又和葉左丞石林¶
魚龍戯舞近幽宫亂山中似途窮緑野堂深門敞獸¶
鋪銅無限青瑶攅峭壁花木老映西東¶
<pb:KR4d0167_SBCK_003-23a>¶
<pb:KR4d0167_SBCK_003-24a>¶
