# -*- mode: mandoku-view -*-
#+TITLE: 龜谿集
#+DATE: 2015-09-23 10:21:33
#+PROPERTY: JUAN 11


　雜文¶
　　　碑　記　贊　銘　賦　樂語　疏祝文　䇿題¶
　　　湖州徳清縣重修孔子廟碑¶
予少時嘗聞諸長老言吾邑初脫五季之亂人樂更¶生
敦朴力穡未知學也大中祥符間予從祖書記始¶以儒
學中進士甲科名稱藉甚鄉黨榮之邑之子弟¶遂風勸
<pb:KR4d0167_WYG_011-1b>
於學其後正議大夫盧公父子踵取名第翺¶翔要途而
學者日寖以盛故有孔子廟基下制狹既<md:KR4d0167_SBCK_011-1b>¶不足以掲䖍
妥靈而衿佩野逸弗克羣處迨明道壬¶申之歳河南竇
充來是邑訊之卜人以為餘不溪來¶自天目之山注于
邑之東南兩山挾之秀氣横出宜¶益有搢紳之祥乃作
今廟直巽之隅高明亢爽非復¶舊比而文雅之士班班
出焉閥閱相望若應厥卜予¶結髪亦肄業其中絃誦之
聲猶可想也中間朝廷興¶學而有司便事僅於舊宇丹
<pb:KR4d0167_WYG_011-2a>
堊而已矣然自初考卜¶迄今百有三年而牆屋頽圯草
茀于唐廟貎雖存丹¶青缺落使人喟然有寧不嗣音之
歎春秋祀事著于<md:KR4d0167_SBCK_011-2a>¶令甲而器幣牲牢之薦弗備弗蠲神
用不享太末鄭¶如幾隱居溪隂一日過予曰吾儕儒服
顧不若佛老¶之徒嚴奉其祠以侈大其師之說恥也已
而率邑子¶沈良能相與告於邑令楊錟及凡境内之士
大夫士¶大夫悉勸趨之爭出緡錢以佐其費乃盡撤去
門廡¶更立而一新之面勢隅落雖因其故而棟楹顯敞
<pb:KR4d0167_WYG_011-2b>
視¶昔則又加焉爰即兩廡析為齋廬以待學者中嚴廣¶
殿像設巍然翼翼羣公繪事惟序觀者為之屏息嗚¶呼
休哉實經始於紹興癸丑之仲冬越明年春上丁<md:KR4d0167_SBCK_011-2b>¶行釋
奠之禮落成焉是日也予兄次律攝衣升堂談¶春秋大
㫖凡邑之士大夫濟濟在列咸有肅容邑令¶跽而請予
文以記予謂國家遭金人之亂義士枕戈¶武畧是急然
未嘗斯須忘右文之事誠謂捨是則無¶以為天下也吾
邑令乃能間搶攘之餘導人所欲立¶學崇祀以夸四方
<pb:KR4d0167_WYG_011-3a>
是可嘉已乃為書其本末而系之¶以詩曰¶
　　餘不之源來自天目注之兩崖其勢若束惟邑¶東
　　南山縈水洑始建廟宫兹焉考卜士也來游<md:KR4d0167_SBCK_011-3a>¶文風
　　載郁更時搶攘園蔬是鞠豈其山川秀氣¶回復厥
　　有吾徒輸金委粟載新棟楹工靡程督¶有神司之
　　不疾而速掲掲元聖端冕衮服羣公¶從之祀事孔
　　肅嗟我令尹崇化表俗曰興自躬¶往繼前躅勉我
　　士子荒怠則辱惟以嗣音豈惟¶干禄祥源泱泱庶
<pb:KR4d0167_WYG_011-3b>
　　來其續¶
　　　披雲樓記¶
宣和四年春祕閣曽侯自山陽移守嘉禾嘉禾在三¶吳
為支郡封域儉狹而物産饒衍居民敦本好約雅<md:KR4d0167_SBCK_011-3b>¶稱易
治侯之治因其俗施教條數十示所禁勸民畏¶慕之相
戒毋犯侯令越數月政成從容語僚吏曰郡¶雖小然介
江湖之間水舟陸車孔道四出賔客之至¶無虚日顧其
地洿下無高明之居以稱燕游不足以¶壯千里觀望盍
<pb:KR4d0167_WYG_011-4a>
圖之先是内相葉公道卿於子城西¶北築亭榜曰披雲
後人更名樓其實亭也庳屋三楹¶歳乆且圯又西北其
户下瞰通闤烟塵宛轉於几席¶間非登臨之美侯乃以
完堞餘工悉撤去故屋其基¶増高培薄取他名材無用
者更南鄉為亭外施重檐<md:KR4d0167_SBCK_011-4a>¶而中敞之深明洞達丹碧粲
然亭西挾以水閣曲欄¶横檻映帶左右他日與客登焉
送天末之孤帆迎海¶上之遥岑目力所窮與空為際更
唱遞嘯&KR1824;酌流行¶神意徜徉如在塵垢外信哉披雲霧
<pb:KR4d0167_WYG_011-4b>
覩青天僅足以¶方其快且適也侯舉觴屬某曰兹游樂
乎子為我記¶之某以謂成壞哀樂奄忽之變在物也物
不可以為¶常顧吾所建立有不可磨滅者物則託焉以
垂不朽¶此羊公所以興峴首之歎而湛輩反自哀之不
暇也¶登斯亭也徘徊四顧蓋吳越交兵百戰之塲而勾
踐<md:KR4d0167_SBCK_011-4b>¶夫差之争雄也高城深溝有荒田野草之悲穴狐狸¶
而伏鰌鱓也其人骨巳朽而其事為可哀也前年盜¶㺯
潢池兵傅吾城連三日夜民大震擾天子至出禁¶旅討
<pb:KR4d0167_WYG_011-5a>
平之盜去而城完因得創亭其上一觴相屬是¶可樂也
侯生於相家文章事業稱天下設施當有大¶於今日者
則名之傳山川猶將託之不朽况斯亭乎¶故亭之成壞
情之哀樂有不足言而侯之功名為可¶勉也於是乎書¶
　　　水陸報應記<md:KR4d0167_SBCK_011-5a>¶趙丞相云頃年關中聞有一士人被酒夜卧於道傍¶堆
阜之上夢有人呼曰城南某人家設水陸我輩當¶乘此
託生可同往堆阜之下有人嘆曰一醉人卧於¶吾上出
<pb:KR4d0167_WYG_011-5b>
不得奈何未幾前所呼者復至曰水陸甚盛¶但不甚精
潔聖賢不降不為利益若有嘘嗟之聲已¶而曰久饑粗
得一飽其人復應曰饑甚雖一飽亦不¶可得是無福也
旦而視之堆阜乃一古冢也鬼神之¶事茫昧難知然水
陸報應甚多大抵不可不精潔今¶因兒子往妙香宮設
此供故録示長老佛智大師紹<md:KR4d0167_SBCK_011-5b>¶興五年七月丁酉必先
書¶
　　　劉希顔眞贊
<pb:KR4d0167_WYG_011-6a>
目送孤鴻心徹寒泉風神散朗儀狀毅然掀髯一笑¶呼
吸雲烟是為宗廟之貴器自號山澤之臞仙¶
　　　葛魯卿研銘¶
野人闕古溝獲黟石研而異之以歸於丹陽葛公公¶屬
其客吳興沈某為之銘曰緻而澤靈液之藏橢而¶豐瑞
璞之章先生婆娑翰墨之場天授兹器殆文¶字之祥也
邪<md:KR4d0167_SBCK_011-6a>¶　　　客游𤣥都賦
<pb:KR4d0167_WYG_011-6b>
南陽公數徴不腆之文然街談巷語陶冩性情已即¶擲
去如棄唾漫不復顧省寧暇著稾刺人目耶既數¶月公
更書下餞客在門恐遂泯黙則為他日恨輒賦¶客游𤣥
都因公懸弧之旦用以為壽其詞曰¶客有夢游𤣥都之
宫覩一公子緇衣繡裳下觀蠻觸¶之閧儼衷甲乎戰埸
俄而免胄四顧周章少焉休矣¶息閉影藏粤有一老長
身臞然深衣而黒縁緩歌擊¶節起舞蹁躚揖公子於下
坐曰予方外之毳客不知<md:KR4d0167_SBCK_011-6b>¶人間禮法之嚴公子之貴也
<pb:KR4d0167_WYG_011-7a>
抑嘗觀蜡齒於列座訪¶燕毛於廣筵莫如予年長矣公
子其自言之公子曰¶嘻先生其𦕈予也耶予生於三江
長於五湖跨瑤光¶之象負温洛之書蓮房晨嬉蓍室夜
娛嗟日月之幾¶何戴神屋其如初此猶未足以語壽也
蓬萊岱輿員¶嶠方壺以與夫瀛洲五山之根出没乎歸
墟彼舉首¶以戴之從禺疆而遞命者實予之徒也先生
以為何¶如先生爵里奚居譜諜奚自豈周穆王之遺民
抑丁¶令威之嫡嗣也不然何得渠略視予而以大老自
<pb:KR4d0167_WYG_011-7b>
恃<md:KR4d0167_SBCK_011-7a>¶耶先生曰有是哉子壽可期可以䇿計若予壽者蓋¶
不知其紀也一瞬目而千歳一舉足而千里錬金氣¶於
丹臺之爐導玉腴於華池之水引脰長嘯聲聞帝¶庭子
夜沈沈天門未扃刷騏驥之捷步輩鸞鳳之翽¶翎縹緲
碧落徘徊紫清羣仙命予以九還之使持絳¶節而擁霓
旌公子曽未免夫泥塗之累網罟之患豈¶足以族十五
鼇而友四靈者哉公子曰然則奈何先¶生曰公子中温
文而外徤武能納新而吐故其亦壽¶之類也曷不捨奥
<pb:KR4d0167_WYG_011-8a>
渫趨爽塏以為生之衛也予聞南<md:KR4d0167_SBCK_011-7b>¶陽之墟下有菊潭公
子其往游焉朝緩步而夕可至也¶酌餘波之清泠擷遺
芳之&KR1218;靡屬霞觴而自侑渺天¶香之泛齒插子翼乎崑
丘庶幾閱少廣之終始公子¶曰唯唯覺而賦之以薦乎
南陽公之壽几¶
　　　燈華賦¶
耿宵寒之不寐兮起攬衣而踟蹰無以散余之幽憂¶兮
憑插架之叢書引短檠使置前兮聊縱觀以嬉娛¶注膏
<pb:KR4d0167_WYG_011-8b>
油續餘燼兮發雙照之清矑曷孤光之炯炯兮¶含生意
其斯須曾不根而自華兮騁便娟與扶疎初<md:KR4d0167_SBCK_011-8a>¶蓓藟之星
懸兮葩萼爛其紛敷中鬱勃而旁分兮熒¶明滅而乍無
乍晻曀而蔽虧兮卒勤余之翦除悼飛¶蛾之撲縁兮猶
若擷芳而採腴童子旁睨而竊笑兮¶曰此吉占奚忽諸
茍禦福其不祥兮余豈廢書而改¶圖憂喜聚門唯所召
兮獨何為此華之覬覦彼九華¶之葳蕤兮灼百和之淳
蘇散春風之列炬兮導珠翠¶與笙竽挾光景以舒秀兮
<pb:KR4d0167_WYG_011-9a>
紛榮落之自如豈其規福¶而樂黮闇兮蓋以衆而函胡
相風釭之一枝兮屬山¶澤之臞儒辨牛毛之瑣細兮忘
鶴髮之縈紆縁桐君<md:KR4d0167_SBCK_011-8b>¶之藥灺兮詫微光於鄰壁之餘童
子曰噫嘻吁呼已¶見背於羣趨兮悲夫主人之愚余掩
巻而三歎兮悼¶此言之甚迂物不可必兮神不可誣忽
若太乙之下¶臨兮醮青藜以燭余余何為感此嘉貺兮
豈以夫余¶所讀者道載而與之俱儻此花之可授兮𦕈
傳燈之¶老瞿
<pb:KR4d0167_WYG_011-9b>
　　　天寧節致語¶
一氣周天水行恊而景風至千齡接旦火徳盛而榮¶河
清是開震夙之祥實顯神靈之異無疆受命有截<md:KR4d0167_SBCK_011-9a>¶傾心
恭惟¶皇帝陛下秉籙頒常握圖建極席慶紫霄之上匹
休¶黄序之前經緯萬方如家至而日見出入六合本神¶
動而天隨妙用中藏全謨外發振張祖考之丕績興¶起
帝王之極功故得九廟延禧二儀薦祉壬辰紀運¶已驗
寳符之文甲子復元遂増神筴之算爰屬誕彌¶之節共
<pb:KR4d0167_WYG_011-10a>
霑燕衎之恩喜浹衢尊誠均封祝衍皇基於¶億載發民
謳於四夷臣猥以微生逢兹昌祚莫奏充¶庭之技徒賡
擊壤之音遙望天墀上陳口號<md:KR4d0167_SBCK_011-9b>¶欲識樞星紀誕彌天人
端命撫昌期聲函萬歳騰驩¶頌節應千秋舉慶儀金篋
賜齡輝碧簡珠囊薦壽肅¶丹墀何須更效南山祝艮嶽
連雲自不移¶
　　　館待接伴少卿樂語¶
屬國勤王來效貢輸之職端朝命使往宣逆勞之恩¶方
<pb:KR4d0167_WYG_011-10b>
仗節之逺臨宜征塗之少憩恭惟接伴某官望隆¶朝右
名滿人間以師友之淵源為文章之光熖襟懷¶磊落森
森若千丈松宇韻風流濯濯如三月栁蚤動¶冕旒之
䆳徧躋臺閣之華公言所歸睿意彌注輟自<md:KR4d0167_SBCK_011-10a>¶月卿之列
授兹星使之權正行人之官雖云將幣過¶諸侯之國固
許致饔知府某官喜覩儀形願聞規畫¶肆筵設席考禮
度於故常鼓瑟吹笙按樂音之純繹¶儻劇厭厭之飲庶
觀秩秩之容但某等猥以賤工叨¶居樂部宜有口號上
<pb:KR4d0167_WYG_011-11a>
瀆台顔¶九重簡注輟名卿仗節東來為逺人貢篚百年
旌屬¶國使軺千里導陪臣遵塗行對三山曉開燕爭看
一¶笑春無疾其驅今有詔趣歸持槖侍嚴宸¶
　　　館待高麗進奉使樂語<md:KR4d0167_SBCK_011-10b>¶八月浮槎舊識遼東之使節九天出綍新叅漠北之¶賔
儀方朝廷旌守圉之勤宜邦國謹充庭之實聿遵¶彛制
共樂昌期恭以進奉某官將命嚮風馳誠就日¶跨萬里
鯨波之險趨九重鳳闕之深爰屬經塗適當¶授館知府
<pb:KR4d0167_WYG_011-11b>
某官甘棠訟息茂草囹虚喜逢嘉客之臨¶特展芳筵之
好調絲擪竹騰聞皦繹之音舉白飛觴¶備講獻酬之禮
願盡此時之樂事留為後日之美談¶某等猥以賤工叨
陳末技幸閱從容之集宜修蕪累¶之詞仰瀆台顔敢陳
口號<md:KR4d0167_SBCK_011-11a>¶仙槎渺渺出鷄林路指神京歳奉琛四海已同朝
禹¶志萬年宜罄祝堯心儀叅大客恩方茂位亞羣公澤¶
更深况有王人宣徳義經塗莫惜費登臨¶
　　　薛林二太尉特排樂語
<pb:KR4d0167_WYG_011-12a>
旌旗炫日屬元老之相逢樽俎浮春念故鄉之孔樂¶一
時榮觀千里驚傳恭惟特進太尉中書太尉道合¶眞儒
功存舊弼四海仰廟堂之同徳九重知帷幄之¶恊心鳳
閣鸞臺曾記並游之盛龍韜虎帳更瞻分鎭¶之雄離合
萬端猷為一揆甫申之輔周室豈止藩宣<md:KR4d0167_SBCK_011-11b>¶姚宋之相唐
朝行資謀斷㑹有過家之便宜從授館¶之勤知府某官
喜覩儀形欲親談笑兹奉千鍾之壽¶以交四座之歡樂
備歈趨窮里社謳歌之勝禮行酬¶酢忘朝廷體貎之尊
<pb:KR4d0167_WYG_011-12b>
將紀英游永為嘉話但某等叨¶居伶籍獲侍鈞顔不揆
荒蕪敢呈口號¶三吳分野直中台一日驚傳二相來桃
李蹊間紛組¶綬湖山影裏炫尊罍清談道舊真難繼淺
笑追歡許¶易陪須為故人成徑醉巳聞雙詔下銀臺¶
　　　館待杭帥樂語<md:KR4d0167_SBCK_011-12a>¶大艑凌波方重西州之別髙牙照路遽分南顧之憂¶共
瞻元帥之啓行式壯列城之勝勢恭惟安撫某官¶宏材
驚世偉望映時氣貎沖和濯濯如三月栁持修¶挺特森
<pb:KR4d0167_WYG_011-13a>
森若千丈松蚤繇天府之華遂陟霜臺之峻¶九重簡在
四海想聞為鈞為衡將圖一命之衮之屏¶之翰暫臨十
國之連褰帷甫屬於按行弭節益敦於¶交際知府某官
方歸總制薦奉儀形况當卜夜之期¶適値班春之候金
絲間作庶欲佐於清歡醆斚交飛¶亦何辭於徑醉示一
時之榮觀為百年之美談某等<md:KR4d0167_SBCK_011-12b>¶猥以賤工獲陳薄技敢
呈口號上瀆台顔¶熊羆千騎駐南州謀帥來寛旰食憂
草木也應思潤¶澤湖山正恐費遨遊旌旗炫日催前導
<pb:KR4d0167_WYG_011-13b>
樽俎浮春許¶蹔留劇飲不須辭徑醉詔環聞已戒鳴騶¶
　　　秀守館待交代樂語¶
旌斾留春千里聽告新之政尊罍競日四筵陪道舊¶之
歡蓋雅躅之相承允昌期之所重式敦交好以鎭¶羣情
恭惟知府某官一時吏師三代人傑學擅南豐¶之舊氣
陵北固之高抹月批風見襟懷之磊落撥煩<md:KR4d0167_SBCK_011-13a>¶剸劇出談
笑之從容政成朞月之間名在重霄之上¶解組去郡行
艫造朝寄傲風流徒發南樓之興論思¶密勿將陪西掖
<pb:KR4d0167_WYG_011-14a>
之遊知府某官契重金蘭情均膠漆¶不改袁公之約束
欲追召父之歌謡樂備歈趨願奉¶千鍾之壽禮行酬酢
期存百世之盟儻投轄以忘歸¶庶盍簪而徑醉但某等
叨居伶籍獲侍台堦不揆荒¶蕪敢呈口號¶一麾相望繼
芳塵召杜風流主與賔芸閣去方思就¶日竹符來及趂
班春清談款密看論舊善政從容許<md:KR4d0167_SBCK_011-13b>¶告新早晚銀臺雙
詔下共期持槖侍嚴宸¶
　　　代天寧功徳疏
<pb:KR4d0167_WYG_011-14b>
有王者興既恊生商之命使聖人壽咸慶祝堯之心¶惟
是假於靈文兹用申於善頌¶皇帝陛下伏願永膺帝祚
誕保皇圖衍周詩多子之¶祥享箕疇五福之證歸謳歌
於四裔率土底寧卜厯¶數於萬年後天難老¶
　　　乾龍節開啓疏¶
十四月紀帝堯之生慶鍾是日三萬歳頌遂人之壽<md:KR4d0167_SBCK_011-14a>¶喜
浹斯民仰扣覺雄式祈睿算¶淵聖皇帝伏念降年有永
受福無疆孔子之居九夷¶適丁厄運穆王之馭八駿亟
<pb:KR4d0167_WYG_011-15a>
返畏途載臨誕聖之辰¶彌罄歸君之祝¶
　　　乾龍節滿散疏¶
舜風解愠適四月維夏之期商鳦發祥契千齡復旦¶之
運式祈睿筭宜藉勝縁¶淵聖皇帝陛下伏願多難而興
大德以壽天旋寳仗¶百六之㑹亟平嵗奉琱觴億萬之
年永固<md:KR4d0167_SBCK_011-14b>¶　　　天申節開啓疏¶
帝眷命而生商允符長發之慶民謳吟而思漢光啓¶中
<pb:KR4d0167_WYG_011-15b>
興之圖敢仗眞乘仰祈睿算¶皇帝陛下伏願降年有永
受福無疆亟還天邑之居¶端享法官之御神民萬物同
臻開泰之期壽富多男¶並恊延洪之祝¶
　　　進天申節功徳疏¶
多難啓聖共占震夙之祥一徳格天自獲龎鴻之祉¶表
微臣之善祝集浄侣於嘉辰庶藉眞乘式増睿算<md:KR4d0167_SBCK_011-15a>¶皇帝
陛下配天覆幬象日照臨一清戎輅之行盡平¶僭亂大
正法宫之御永享壽康
<pb:KR4d0167_WYG_011-16a>
　　　泗州傳衣塔祈雨疏¶
比歳告饑民方罹於艱食常暘為沴天復降於疾威念¶
吏道之興妖致農工之失職祓躬省咎雪涕祈哀仗¶大
士之悲憐憫羣生之危阽慈雲廣布法雨周施霈¶然嘉
澤之流戢此驕陽之熾庶令老弱旋見豐登¶
　　　昊天殿祈雨疏二首¶
瞻彼甫田蔚然多稼行遂九秋之望尚愆一雨之期<md:KR4d0167_SBCK_011-15b>¶惟
是高原亦既亢旱冀昊穹之昭格俾時澤之周流¶降此
<pb:KR4d0167_WYG_011-16b>
康年恃之卒歳¶
薦饑之後艱食是憂望嗣歳之豐登脫斯民之流殍¶而
常暘為沴時雨久愆麥齊壟而復萎禾入土而隨¶槁三
農危懼百吏倉皇惟仗籲辜之誠可瀆蓋高之¶聽伏望
垂慈下土徧敕羣神令出風雷大霈雨師之¶澤候分雲
漢亟收旱魃之威尚幸時之小康用拯民¶之大命¶
　　　三清殿神霄殿祈雨疏<md:KR4d0167_SBCK_011-16a>¶運在金穰已屬豐年之望時方火老爰申亢旱之憂¶乃
<pb:KR4d0167_WYG_011-17a>
聞髙原既泣枯穗仗霄晨之丕佑斡隂陽之至權¶雲上
於天用敷剛徤之徳月離于畢終至滂沱之祥¶
　　　佛寺祈雨疏¶
豐年巳兆嘉澤尚愆雖䝉一雨之濡未厭三農之望¶敢
憑精意叅扣覺慈冀法㴻之周施抑驕陽於已熾¶滋我
多稼溢于大田¶
　　　代修武烈帝廟疏¶
遺象森嚴示無忘於馨烈叢祠圮陋懼弗稱於明威<md:KR4d0167_SBCK_011-16b>¶比
<pb:KR4d0167_WYG_011-17b>
祈保障之恩嘗致繕完之懇昭兹肸蠁曉以禨祥¶初既
恊於象占已乃形於夢告終䝉靈貺遂成屏盜¶之功載
省初誠敢費鳩工之事眷惟此郡實其故鄉¶嘉與永懐
之流樂輸崇飾之費¶
　　　奉迎嘉山龍井水祝文¶
矯矯神龍惟水為所吹嘘成雲噴薄成雨惟兹井泉¶為
龍所主一勺之多澤徧九土挈此瓶罌置我庭宇¶煜煜
電壺坎坎雷鼓發揚英靈浹洽周溥溉我田疇¶滋我稷
<pb:KR4d0167_WYG_011-18a>
黍毋使我民仍歳饑阻則惟報之如御田祖<md:KR4d0167_SBCK_011-17a>¶　　　金山廟祈雨祝文¶
秀居湖海原隰之間厥壤斥鹵三農於水無所蓄藏¶故
雨涉旬則病水不雨涉月則病旱水旱之禱不容¶不瀆
春夏之交千里龜坼嘗瀝懇於爾神神實憫之¶賜以甘
霔守無以答揚神之休徳既上其事請加封¶崇今者不
雨亦既兼旬多稼向萎通渠就涸居民行¶商皆以病告
守不忍避瀆神其嘯召風雲雨我邦域¶揉此沴氣卒為
<pb:KR4d0167_WYG_011-18b>
豐年守亦俾民承事益謹謹告¶
　　　太學秋試䇿題<md:KR4d0167_SBCK_011-17b>¶古之所貴於骨骾之臣何也人臣剛正有守尚氣節¶敢
諌諍國勢恃之以強猶骨強四支也宫之竒懦而¶不能
強諫鄰國知其必可假道汲黯戇而好諫叛國¶畏之至
於寢謀國勢强弱從可知矣然而君子處心¶積慮欲人
之無過而已指人之過而正救之自敵以¶下有不能堪
不幸人主有過舉犯顔色觸忌諱干不¶測之誅以數批
<pb:KR4d0167_WYG_011-19a>
逆鱗豈得已哉古之君子願為良臣¶不願為忠臣抑有
以也不得巳而有言言行善歸吾¶君福在天下可也其
言不行去其位可也去其位亦<md:KR4d0167_SBCK_011-18a>¶非君子之本心猶日望
之庶幾其改也事不求可功¶不求成悻悻然訐而賣直
徒使人君有拒諫之名而¶無補於國宜君子之所不取
古之人善納諫者莫如¶唐太宗善進諫者莫如魏鄭公
史稱太宗見為嫵媚¶則鄭公豈好訐哉是以諌行言聽
君臣俱榮衆君子¶學史舊矣求古諌諍之臣拳拳愛君
<pb:KR4d0167_WYG_011-19b>
直而不訐可以¶為後世法者試件其人以告若夫充位
不言曰吾惡¶為訐如陽城等輩又非君子之所欲聞也¶
　　　召試館職䇿題二首<md:KR4d0167_SBCK_011-18b>¶東南實古吳越百粤之地號為富强自春秋以來略¶可
考也隋唐都於陜洛歳資邦國之用多在東南委¶輸常
過天下之半主上遭時多故治兵東南恭¶勤節儉出於
聖性之自然故凡冗費悉從蠲罷唯以¶養兵為急然而
公私力屈日以更甚其故何哉異時¶財賦粟帛之出於
<pb:KR4d0167_WYG_011-20a>
東南者猶可件數也今有司坐失¶經常之入每以乏告
顧獨取之民民愁無聊得為便¶乎豈理財者無其術耶
抑取之㳙㳙洩之浩浩有不¶勝理者歟理財曰義孔子
之言也雖然理財亦多術<md:KR4d0167_SBCK_011-19a>¶矣商鞅力本務農之説與管
仲等也劉晏抑商賈而¶籠天下之貨與桑𢎞羊等也李
巽之徒其術又下於¶晏而後世論者予管仲而黜商鞅
予劉晏李巽而黜¶桑𢎞羊豈用之或異耶今議者欲舉
理財之政以革¶東南一切之弊鮮不流為數子之刻心
<pb:KR4d0167_WYG_011-20b>
計之失必以¶病民姑舍是而求合先王理財之義以救
今日軍興¶之急宜必有說焉願條其要以備上之採擇¶
自古撥亂之主未有如周宣王者而詩之所稱在車¶攻
則曰内修政事外攘夷狄在烝民則曰任賢使能<md:KR4d0167_SBCK_011-19b>¶周室
中興夫唯政事既修矣而又分別賢能而任使¶之故能
攘夷狄復境土紹文武之絶業而致中興也¶國家遭中
微之運敵人内侵蓋八年于兹矣主¶上聖神英武自足
以運動六合儻因天意人心之歸¶恢復中原不為難事
<pb:KR4d0167_WYG_011-21a>
然猶勵精圖治虚已用人兢兢¶焉日不遑暇仰惟聖慮
必以上䇿自治莫先於政事¶人才之間故耶夫政事之
在天下可則因否則革不¶可膠也揆之於時措之宜尚
有可施行者歟叅之於¶救弊扶偏之說尚有可更張者
歟賢能並用濟濟在<md:KR4d0167_SBCK_011-20a>¶列然臨事有乏才之歎其或濟時
之才隱而未用尚¶有可以博蒐訪而廣儲養者歟凡此
皆當今之切務¶而中興之功恃以成者今發䇿以試三
館之士將為¶時用非直取其空言而已願條其利害之
<pb:KR4d0167_WYG_011-21b>
實悉著於¶篇以觀所藴¶
　　　擬御試䇿題¶
朕徳菲陋紹承大統遭家多難求濟未獲是以博延¶豪
俊咸造在庭覬聞治道之要子大夫其必盡精極¶慮樂
為朕言之蓋聞在昔聖王之治天下正心誠意<md:KR4d0167_SBCK_011-20b>¶躬行乎
上者固自有道而措諸事業之間則或寛或¶猛或質或
文變通隨時不膠於迹故其成效布在方¶冊昭昭乎其
可觀也朕甚慕之越自即位九年于此¶矣愚欲雪父兄
<pb:KR4d0167_WYG_011-22a>
之恥而復祖宗之烈夙夜祗懼罔¶敢荒寧而施為繆盭
治效缺然深惟其故不憚改作¶間者乃下銓量之令以
擇吏而眞才猶未顯也嚴科¶斂之禁以恤民而實惠猶
未孚也謹簡練之法以治¶兵而冗食猶未革也夫吏道
未肅民力未蘇兵勢未¶强朕之治所以未效也顧何以
輯事功弭禍亂哉而<md:KR4d0167_SBCK_011-21a>¶建議之臣并欲考課以核殿最省
官以抑奉稍力役¶不足以供餉饋也為之屯戍營田以
寛之賦入不足¶以給調度也為之平準均輸以佐之爵
<pb:KR4d0167_WYG_011-22b>
賞未艾也為¶之定武功之等紀律未明也為之叅府衛
之制凡若¶此者其合於古便於今乎其或有不然者耶
雖然此¶治之迹也上之欲三辰明四時序災沴不生而
動植¶遂性下之欲風化行習俗厚姦宄不作而中外恊
心¶兹可以占天人之助矣夫何敵不克何難不濟興復¶
大業其庶幾乎子大夫以為何修何營而可以臻此<md:KR4d0167_SBCK_011-21b>¶其
條列而茂明之務適於用朕將有稽焉¶
　<md:KR4d0167_SBCK_012-1a>¶龜谿集巻十一

<pb:KR4d0167_WYG_012-1a>
欽定四庫全書
　龜谿集巻十二¶　　　　　宋　沈與求　撰
