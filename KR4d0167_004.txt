# -*- mode: mandoku-view; -*-
#+TITLE: 沈忠敏公龜谿集
#+DATE: 2015-09-12 00:30:04.400140
#+PROPERTY: ID KR4d0167
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB08n0662-004沈忠敏公龜谿集-卷四.
<pb:KR4d0167_SBCK_004-1a>¶
沈忠敏公龜谿集巻第四¶
　内制¶
　　　麻制　批荅　詔¶
　　除郭仲荀武泰軍節度使依前侍衞親軍步軍¶
　　都指揮使權主管殿前司公事制¶
門下勝負者兵家之常將帥莫先於賈勇予奪者國¶
柄之大帝王尤厚於植恩眷我閫臣麗于邦典解齋¶
旄而茲久扈巖陛以彌勤爰因霈音式朌渙號具官¶
郭仲荀資稟沉毅節槩軒昻風流紹於故家氣略聞¶
<pb:KR4d0167_SBCK_004-1b>¶
於殊域訓齊士卒適程李寛猛之冝保障疆陲合孫¶
呉擒縱之要戰閥屢上勲盟孔昭自從朕於艱虞更¶
飭身於忠謹屬虜騎飲江而南下慮敵人並海而東¶
侵授以偏師扼其要路兵勢弗競避地踰一舍之遙¶
物論既騰啓途收六纛之峻頃召還於裔土旋典司¶
於禁兵謀謨慨然儀觀偉甚念世類之祥未艾知功¶
名之志不衰將勵山西之勁臣遂付黔南之巨鎮周¶
廬徼道摠中慰之八屯錫盾彫戈復元戎之十乘兹¶
為寵渥庸示眷私於乎伏波遲&KR0335;克成銅柱之略營¶
<pb:KR4d0167_SBCK_004-2a>¶
平(名/御)重願上金城之圖儻無愧於古人盍有為於當¶
世徃復休命益勵壯猶可¶
　　賜朱勝非辭免新除右僕射不允批荅¶
朕纘奕世之丕基屬四郊之多壘眷求輔佐期共濟¶
於艱虞渉歴歲時久未聞於績效既虚厥位益難其¶
人允惟舊徳之良冝膺大政之托授之國柄蔽自予¶
衷再從廊廟之遊大慰寰區之望而乃露章荐至避¶
寵牢辭彌狥謙撝殊咈延佇矧卿元功在國隱徳及¶
民雅量足以凝遠圖沈機足以斷大事萬方引領冀¶
<pb:KR4d0167_SBCK_004-2b>¶
臻休息之期二相同心克副焦勞之志毋&KR0335;邦渙用¶
穆師瞻¶
　　賜席益辭免侍講不允批荅¶
朕惟商之高宗師古建事克致中興逮及光武干戈¶
鞍馬之間亦惟道藝不廢講論復漢中天之綂朕心¶
慕焉肆於萬幾之暇他好弗親惟學是嚮躬御經幄¶
延訪儒臣庻求多聞宏益治道以卿學問之富師友¶
淵源擢居勸講之聨俾卒金華之業稽于僉論孰不¶
謂宜奚事謙撝過形控避徃推所學紬繹而茂明之¶
<pb:KR4d0167_SBCK_004-3a>¶
副朕虚佇卿亦與有榮焉¶
　　賜叅知政事孟庾辭免通議大夫恩命不允詔¶
朕以閩越湖湘之間大憝逋誅根連蔓結脇我赤子¶
盜弄庫兵宿師連年未克平殄眷然南顧實疚于懷¶
乃輟帷幄之臣而摠干戈之事卿義形于色慷慨請¶
行揆䇿投機指授諸將群兇隨以蕩滅數路為之肅¶
清坐使黎元復見休息論功甚茂朌賞猶輕時惟股¶
肱必識朕意抗章避寵豈所望焉夫謙冲之節雖云¶
可尚令出而寢卿豈不為朝廷惜乎¶
<pb:KR4d0167_SBCK_004-3b>¶
　　再賜孟庾辭免不允詔¶
朕比遣師徒徃平寇盜想山川之悠逺爰念懷歸憫¶
臣下之勤勞豈忘勸賞矧我哲輔夙有壯圖入則㕘¶
與政機謀謨足以决大議出則摠提師律精神足以¶
折遐衝蠢茲嘯聚之群詎費坐籌之畫指顧而定逋¶
逃一空歌枤杜之詩士方休舍變潢池之習民乃奠¶
居褒律肆行需章薦至載惟謙抑殊咈眷懷夫位髙¶
而志卑固云美矣功多者賞厚猶用歉然徃其欽承¶
勿復固請¶
<pb:KR4d0167_SBCK_004-4a>¶
　　賜新除翰林學士知制誥綦崈禮辭免恩命不¶
　　允詔¶
朕纂承丕圖戡定多難將欲徳意志慮鬯達乎斯民¶
蓋在號令文章鼓動乎當世翰墨之選茲維艱哉卿¶
學窮本原文備體要代予述作亦既有年再𨽻職於¶
卿曹復兼官於辭禁演綸滋久摛藻益工報淮南之¶
書卿其視草而遣矣下山東之詔民將扶杖而聽之¶
肆加即拜之恩示予親擢之意奚為遜避猶狥故常¶
冝副僉諧之言徃就久虚之次¶
<pb:KR4d0167_SBCK_004-4b>¶
　　賜新除禮部尚書洪擬赴闕詔¶
卿居列英髦望隆耆艾中臺曵&KR0130;嘗冠從班外屏分¶
符久寛憂顧迺念踐揚之舊豈忘簡記之勤爰錫贊¶
書聿頒召節虚常伯之席式佇遄歸促舍人之裝應¶
冝夙駕¶
　　賜新知平江府趙鼎辭免不允詔¶
朕親撫六師肆覲群后乃眷三呉之都㑹實為二浙¶
之喉襟控扼要衝兹號股肱之郡慰存凋瘵冝得腹¶
心之臣卿節㮣剛方&KR0266;量閎達臨事絶囘邪之見為¶
<pb:KR4d0167_SBCK_004-5a>¶
政多豈弟之稱自初進爲皆朕識擢寘之言路論尤¶
切於愛民付以事樞志每先於許國退即祠宫之逸¶
荐更歲籥之賒執徳不囘宅心無競是用起從閑適¶
紓朕顧憂念孔戣立朝見謂公卿之皆憚知寛饒治¶
郡必使吏民之不欺奚為抗章尚稽就道勿循謙撝¶
之節其承屬任之恩¶
　　賜尚書左僕射領江淮荆浙都督諸軍吕頥浩¶
　　生日詔¶
風威翔於北陸方迎朔律之嚴台象耀於中階爰啓¶
<pb:KR4d0167_SBCK_004-5b>¶
高門之慶是生賢佐來相朕躬位崇補衮之華日應¶
埀弧之吉式朌珍賜徃介蕃祺倚毗廊廟之謀孰踰¶
元老戡定邦家之難必享長年¶
　　賜叙復平海軍承宣使蘭整辭免恩命不允詔¶
朕比以乾象示變震惕于懷乃駿發於霈音用導迎¶
於善氣肆加群辟一洗庻辜卿飭身忠勤致位休顯¶
頃從覊旅之役還典禁屯之兵宿衞惟恭訓齊甚力¶
偶挂吏議頗鑴使名屬號令之布新冝班聨之復舊¶
奚為謙挹猶事遜辭徃膺湔拭之恩勿忘奮勵之勇¶
<pb:KR4d0167_SBCK_004-6a>¶
　　賜張深程唐劉子羽奬諭詔¶
朕治兵南服屬意西陲眷秦雍之疆歲被胡塵之擾¶
連巴蜀之阻日聞邊遽之驚念此傷夷痛如焚灼倚¶
注樞臣之重摠提師律之嚴雖云堂上之竒兵自能¶
制勝允藉幕中之婉畫相與圖全卿起自儒家明於¶
將略閥閲通於禁筦未减頗牧之賢韜鈐贊於廟謨¶
必合孫吳之法山川跋渉歲月淹&KR0335;挫彊敵於方驕¶
賈餘勇而再振執訊獲醜斬將搴旗成兹克捷之功¶
繄乃㕘佐之力𥮅計見效嘉歎不忘然念虎狼哮噬¶
<pb:KR4d0167_SBCK_004-6b>¶
之無厭豈勝其忿熊羆奮勵而有獲所戒者輕更懷¶
持重之思𦔳成戡難之烈嗣朌異賞寧限彝章¶
　　賜新除慶逺軍節度使克醴泉觀使特封徳清¶
　　縣開國子食邑五百户食實封二百户邢煥辭¶
　　免恩命不允詔¶
朕㑹朝方岳竣事合宫告宗祀之備成徧敷惠澤念¶
后家之流落未啓戚藩頗采彝章誠為闕典自椒塗¶
正長秋之位屬翟馭從朔方之行感此傷心居焉累¶
歲推朕懷兩宫之意彼豈忘親廣朕加四海之恩茲¶
<pb:KR4d0167_SBCK_004-7a>¶
為篤近爰設將旄之重肆開帥閫之雄匪朕所私繄¶
國之舊曷形遜牘猶避寵名况卿謙厚律身忠謹事¶
上萬里歸于逆旅諒險阻之備更五載服于故官亦¶
靖共之足尚孚號既發僉言允諧勿復狥於勞謙其¶
徃承於茂渥¶
　　再賜邢煥辭免不允斷來章詔¶
朕追考　祖宗之舊凡建節旄之雄自非勲徳之優¶
用為報稱必以宗婣之懿昭其寵榮卿世為徳門居¶
有賢譽以儒臣之英而識通機秘以后父之貴而志¶
<pb:KR4d0167_SBCK_004-7b>¶
絶豪華熈事備成惠術徧舉聨長安之戚里所存幾¶
人開慶遠之帥藩姑循彝制其徃承於異渥毋曲狥¶
於牢辭¶
　　親征詔¶
朕猥以寡昧屬茲艱虞迫臣民愛戴之誠續正綂於¶
將墜痛父兄播遷之難履尊位以何安夙夜以圖䇿¶
慮並用豈不能躬擐甲胄親冒烟塵乘將士欲戰之¶
心慰黎元厭亂之意然以兩宫萬里一別九年覬迎¶
鑾輅之還期遂庭闈之奉故&KR0842;虎慿河之怒敵雖逞¶
<pb:KR4d0167_SBCK_004-8a>¶
於兇殘而投䑕忌&KR0266;之嫌朕寧甘於屈辱是以卑辭¶
厚幣遣使通和庻殫孝悌之思必狥哀恫之請至于¶
土地梗絶生齒流離師徒懷暴露之憂閭里起繹騷¶
之歎繇朕不徳嗟彼何辜仰懷故國之廟祧至于霣¶
涕俯見中原之父老寧不汗顔比得敵疆之情稍有¶
休兵之議而叛臣劉豫懼禍及身造為事端間諜和¶
好信逆雛之狂誖率群偷而陸梁借彼援師倚為威¶
勢簽我赤子脇使征行涉地稱兵操戈犯順大逆不¶
道一至於斯警奏既聞神人共憤猛士在列怒髪上¶
<pb:KR4d0167_SBCK_004-8b>¶
衝以謂逆順之理既分勝負之形可見皆願挺身而¶
效𣦸不忍與賊而俱生朕乃下詔摠師卜日引道前¶
驅方戒積隂頓開天地&KR0017;神罔不𦔳順將帥輔弼罔¶
不恊心今朕此行士氣百倍雖自纂承之後每乖舉¶
措之方尚念　祖宗在天之靈共刷國家累歲之耻¶
殪彼逆黨成此雋功載惟風霜跋履之勤仍蹈鋒鏑¶
戰争之苦興言及此無所措躬然而能建非常之功¶
必有不次之賞初詔具在朕不食言¶
　　賜川陜宣撫處置使司詔¶
<pb:KR4d0167_SBCK_004-9a>¶
朕紹國丕基遭時多難飭戎車于江左為懷經略之¶
圖列將鉞於關中欲存根本之勢豈虞彊國專逞&KR0075;¶
威敵勁弗支兵拏未解嗟蒼天之不弔冝悔禍于我¶
家憫赤子之無辜重流毒于茲土寡徳所致悼心何¶
言賴我股肱之臣摠䕶&KR0438;牙之任一戰克捷群醜殱¶
夷王靈由是復加士氣於焉再振然念興師累歲轉¶
鬬一方被夷狄之係纍寧無淪陷之黨思　祖宗之¶
㴠養豈有背叛之心慿陵使然蹭蹬至此儻存疑阻¶
殊咈招徠將束身而欲歸或懼刑誅之慘比復業而¶
<pb:KR4d0167_SBCK_004-9b>¶
奠處或憂賦役之煩或立效而襃賞未加或負才而¶
禄秩未稱疾苦無告愁恨何聊仄席以思當饋而歎¶
於是下哀痛之詔布至意以宣昭施曠蕩之恩洗庻¶
辜而抆拭㳂邊將士應陷蕃之人非抗王師及侵掠¶
入冦者並不得誅殺虜騎馮陵之際陷没州縣官吏¶
將士軍民皆縁事力不能捍禦致有脇從或遭驅虜¶
至今困居本土或旅寓逺邊實為殘破無曰背叛陷¶
蕃之人能立功來歸者仰㳂邊帥守保舉申宣撫司¶
一&KR0405;旌擢優賞其次雖未能立功而心在本朝有意¶
<pb:KR4d0167_SBCK_004-10a>¶
懷來者各以元舊官職任使兵級弓箭手依舊職名¶
收管民兵願歸業者聽其間才力可用特與拔擢或¶
有以前罪犯懷疑自危一切原貸或先曾立功未曾¶
推賞即特與推賞因陷蕃廢業失所者寛其租賦免¶
其征役昨緣道路不通號令壅隔致遠方之民疾苦¶
無所赴訴專委宣撫司講究措置並從寛恤遍下諸¶
處官司施行咨爾有衆咸識朕心各堅奮勵之誠亟¶
臻休息之效故兹詔示想冝知悉¶
　　親征戒諭州縣詔¶
<pb:KR4d0167_SBCK_004-10b>¶
朕以逆臣劉豫稱兵南向警奏既聞神人共憤朕不¶
敢復蹈徃轍為退避自安之計而重貽江浙赤子流¶
離屠戮之禍乃下罪已詔親摠六師臨幸江濵督勵¶
將士然興師十萬日費千金動衆勞人懼所不免每¶
一念此惻然疚懷尚覬監司帥守與夫郡邑小大之¶
臣夙夜究心體朕此意凡借貸催科有須於衆者母¶
或縱吏並緣為姦凡盜賊奸宄輙生窺伺者務絶其¶
萌母令竊發其或乘時搶攘恣無名之歛容奸玩冦¶
失幾察之方至使吾民横罹困苦有一于此必罰無¶
<pb:KR4d0167_SBCK_004-11a>¶
赦&KR0049;軍事稍平當遣廷臣循行郡國¶
　　招從偽士大夫詔¶
朕惟靖康兵革之難神&KR0266;幾墜天命有在屬于眇躬¶
夙夜兢兢罔敢自逸期與爾士大夫共雪大耻還我¶
兩宫保有黎元永庇中土而疆敵侵軼迫朕一隅叛¶
臣乘時盜據京邑使我搢紳淪陷塗炭繇朕不徳以¶
至於斯北望傷心收涕無所亦惟爾士大夫䝉　祖¶
宗休澤服在周行其有失身偽廷事非其主顧驅脇¶
使然有不得已者朕甚痛之故若張孝純李鄴李儔¶
<pb:KR4d0167_SBCK_004-11b>¶
等内外親族不廢禄仕每飭有司常加存恤朕之於¶
爾厚矣爾尚忍忘之耶其能洗心易慮束身以歸當¶
復其爵秩待遇如初或為竒謀祕畫立功自效迺朌¶
異賞不限彝章嗚呼逆順之理禍福之機昭然甚明¶
要知所擇朕方布大信以示天下言不爾欺有如皦¶
日咸務自省體朕至懷¶
　　賜吳玠詔¶
覽所奏盧法原以疾不起良用䀌然巳降㫖揮邵&KR0270;¶
權管宣撫司常行細務至於軍旅調發之事疆陲控¶
<pb:KR4d0167_SBCK_004-12a>¶
制之方此乃國家大計朕既委卿獨當一靣卿其以¶
身任之惟卿忠存廟社威震羗胡勤勞累年勲伐甚¶
茂使隴蜀之境恃卿以安則朕有長城之託益所倚¶
重卿必深諒此意自信不疑近報遣兵分道四出秦¶
雍一帶次第來歸備見䂓橅嘉歎不已夫關河天下¶
之根本朕未嘗一日忘也收還故土撫寧遺黎此所¶
望於卿者顧朕亦安能鬱鬱久居此乎相時觀釁卿¶
冝勉&KR0999;比已遣張浚措置荆襄恐有事冝就令報應¶
卿可知之¶
<pb:KR4d0167_SBCK_004-12b>¶
　　賜韓世忠詔¶
覽奏欲依舊畱屯淮甸誓與敵人决於一戰已悉朕¶
迫於疆敵越在海隅每慨然有恢復中原之志顧以¶
頻年事力未振姑鬱鬱於此自去冬敵人深入卿首¶
挫其鋒鼓我六師人百其勇既至潛師引遁而卿復¶
率先移屯淮甸進取之計恃此為基朕甚嘉之前日¶
恐老小或有未便委卿相度今得所奏益見忠誠雖¶
古名將殆無以過使朕竦然興歎以謂有臣如此禍¶
難不足平也古人有言閫外之事將軍制之今既營¶
<pb:KR4d0167_SBCK_004-13a>¶
屯安便控制得冝卿可施置自便勿復拘執至於軍¶
餉等事已令三省施行方此酷暑將士良勞行飭使¶
人齎賜夏藥撫問卿並冝知之¶
　　賜張浚詔¶
覽奏為韓世忠移屯事遽有外祠之請良用憮然卿¶
謀慮精審冝無遺䇿而世忠遣濟等來固自有意繼¶
遣敀至陳義激昻其所設施略如初議至其曲折方¶
適厥中卿復何疑而有斯請比以亢旱鼎等方求罷¶
政使朕茫然莫知所措已降詔趣卿還朝當體朕懷¶
<pb:KR4d0167_SBCK_004-13b>¶
即日引道勿憚徒御之勞也¶
　　賜三省銓擇監司郡守詔¶
朕惟監司外臺耳目之寄郡守承流宣化惠養吾民¶
其委任重矣間者朝廷輒輕以假人將何以使民聳¶
然聽服朕甚恧焉繼自今其御名選擇勿狃于故常¶
勿牽于私意以累國其已除授人亦銓量而去留之¶
或資序已深屢更此選雖無顯過而才非所冝當處¶
之外祠稍優其禄庻幾稱朕求治責成之意而士無¶
失職之歎仰三省常切遵守¶
<pb:KR4d0167_SBCK_004-14a>¶
　　賜張浚詔¶
比得胡世將奏知卿已過長沙觸熱引途其勤至矣¶
雖卿以身任天下之重而自忘其勞然大臣暑行朕¶
心則有愧焉湖湘之冦卿到彼指授諸將必能克日¶
蕩平顧朕所慮者前此王&KR0667;輕入失利賊勢益張今¶
漲潦瀰漫之際彼方阻固恐有狡謀遣發師徒更冝¶
審細且招且捕一舉成功紓此南顧之憂專意北事¶
乃朕指也已令趙鼎諭卿卿冝悉之¶
　　賜劉光世韓世忠張俊詔¶
<pb:KR4d0167_SBCK_004-14b>¶
朕自渡江以來志在恢復深惟足食足兵之計夙夜¶
疚懷凡財賦所入未嘗一毫妄費悉用以養兵而已¶
故比年訓練士卒精彊而&KR0266;械亦皆犀利比之曩昔¶
實不相侔是以去冬敵人之來卒賴卿等極力捍禦¶
致彼遁歸蓋前此所未有也朕甚嘉之然中原之未¶
復二聖未還而僭偽之徒方挾彊國之援狡謀日急¶
顧我所以勝之者惟是上下内外合為一家如報&KR0059;¶
&KR0311;乃克有濟儻或各以其職自分彼此日復一日成¶
功實難卿為國重臣安危所繫諒必察此不待朕言¶
<pb:KR4d0167_SBCK_004-15a>¶
今國用空殫民力耗竭雖有司錙銖積累而費出之¶
數日以寖廣茍無以繼何以聚人每一念之心常怵¶
惕想卿亦為朕慮及於此也至於差辟官屬保明功¶
賞軍須用度之類更在精覈勿至泛濫使賞當而爵¶
禄不&KR0059;用足而資給不匱則存養事力漸圖進取朕¶
與卿等同享無窮之利顧不美哉布朕此意卿宜悉¶
之¶
　　賜李綱詔¶
朕昨摠戎車前臨敵壘洎潛師之引遁勞戍役以言¶
<pb:KR4d0167_SBCK_004-15b>¶
還惕若𦕈躬懼兹多難幸求善後之計敢蹈䕶前之¶
非博訪舊臣屢形深詔卿首陳三䇿適投却敵之機¶
繼上六條大闡興邦之略意拳拳而曲折言懍懍而¶
髙明有發予衷如對卿語此乃卿精忠許國誠節表¶
時雖在燕閒之中不忘開濟之事肆披夙藴因致良¶
䂓省閲再三嘉歎不已至若議和避地之失練兵積¶
粟之方將議改圖共期底績臨朝願治顧䇿慮之是¶
資當饋思賢念話言之可想宜從疾置時告嘉猷終¶
藉經綸之才𦔳成戡定之烈故茲親筆以示至懷¶
<pb:KR4d0167_SBCK_004-16a>¶
¶
沈忠敏公龜谿集巻第四終¶
<pb:KR4d0167_SBCK_004-16b>¶
